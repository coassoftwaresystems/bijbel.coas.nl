<HTML>
<HEAD>
<TITLE>
Matth&#235us 14
</TITLE>
</HEAD>
<BODY BGCOLOR="#FFFFFF">
<A HREF=mt1.htm TARGET="bijbeltekst">1</A>
<A HREF=mt2.htm TARGET="bijbeltekst">2</A>
<A HREF=mt3.htm TARGET="bijbeltekst">3</A>
<A HREF=mt4.htm TARGET="bijbeltekst">4</A>
<A HREF=mt5.htm TARGET="bijbeltekst">5</A>
<A HREF=mt6.htm TARGET="bijbeltekst">6</A>
<A HREF=mt7.htm TARGET="bijbeltekst">7</A>
<A HREF=mt8.htm TARGET="bijbeltekst">8</A>
<A HREF=mt9.htm TARGET="bijbeltekst">9</A>
<A HREF=mt10.htm TARGET="bijbeltekst">10</A>
<A HREF=mt11.htm TARGET="bijbeltekst">11</A>
<A HREF=mt12.htm TARGET="bijbeltekst">12</A>
<A HREF=mt13.htm TARGET="bijbeltekst">13</A>
14
<A HREF=mt15.htm TARGET="bijbeltekst">15</A>
<A HREF=mt16.htm TARGET="bijbeltekst">16</A>
<A HREF=mt17.htm TARGET="bijbeltekst">17</A>
<A HREF=mt18.htm TARGET="bijbeltekst">18</A>
<A HREF=mt19.htm TARGET="bijbeltekst">19</A>
<A HREF=mt20.htm TARGET="bijbeltekst">20</A>
<A HREF=mt21.htm TARGET="bijbeltekst">21</A>
<A HREF=mt22.htm TARGET="bijbeltekst">22</A>
<A HREF=mt23.htm TARGET="bijbeltekst">23</A>
<A HREF=mt24.htm TARGET="bijbeltekst">24</A>
<A HREF=mt25.htm TARGET="bijbeltekst">25</A>
<A HREF=mt26.htm TARGET="bijbeltekst">26</A>
<A HREF=mt27.htm TARGET="bijbeltekst">27</A>
<A HREF=mt28.htm TARGET="bijbeltekst">28</A>
<BR><HR><BR>
<TABLE>
<TR><TH COLSPAN=2>Matth&#235us 14
<TR><TH COLSPAN=2>
<TR><TD VALIGN=top>1<TD>Te dierzelver tijd hoorde Herodes, de viervorst, het gerucht van Jezus;
<TR><TD VALIGN=top>2<TD>En zeide tot zijn knechten: Deze is Johannes de Doper; hij is opgewekt van de doden, en daarom werken die krachten in Hem.
<TR><TD VALIGN=top>3<TD>Want Herodes had Johannes gevangen genomen, en hem gebonden, en in den kerker gezet, om Herodias' wil, de huisvrouw van Filippus, zijn broeder.
<TR><TD VALIGN=top>4<TD>Want Johannes zeide tot hem: Het is u niet geoorloofd haar te hebben.
<TR><TD VALIGN=top>5<TD>En willende hem doden, vreesde hij het volk, omdat zij hem hielden voor een profeet.
<TR><TD VALIGN=top>6<TD>Maar als de dag der geboorte van Herodes gehouden werd, danste de dochter van Herodias in het midden <I>van</I> <I>hen</I>, en zij behaagde aan Herodes.
<TR><TD VALIGN=top>7<TD>Waarom hij haar met ede beloofde te geven, wat zij ook eisen zou.
<TR><TD VALIGN=top>8<TD>En zij, te voren onderricht zijnde van haar moeder, zeide: Geef mij hier in een schotel het hoofd van Johannes den Doper.
<TR><TD VALIGN=top>9<TD>En de koning werd bedroefd; doch om de eden, en degenen, die <I>met</I> <I>hem</I> aanzaten, gebood hij, dat het <I>haar</I> zou gegeven worden;
<TR><TD VALIGN=top>10<TD>En zond heen, en onthoofdde Johannes in den kerker.
<TR><TD VALIGN=top>11<TD>En zijn hoofd werd gebracht in een schotel, en het dochtertje gegeven; en zij droeg het <I>tot</I> haar moeder.
<TR><TD VALIGN=top>12<TD>En zijn discipelen kwamen, en namen het lichaam weg, en begroeven hetzelve; en gingen en boodschapten het Jezus.
<TR><TD VALIGN=top>13<TD>En <I>als</I> Jezus <I>dit</I> hoorde, vertrok Hij van daar te scheep, naar een woeste plaats alleen; en de scharen, <I>dat</I> horende, zijn Hem te voet gevolgd uit de steden.
<TR><TD VALIGN=top>14<TD>En Jezus uitgaande, zag een grote schare, en werd innerlijk met ontferming over hen bewogen, en genas hun kranken.
<TR><TD VALIGN=top>15<TD>En als het nu avond werd, kwamen Zijn discipelen tot Hem, zeggende: Deze plaats is woest, en de tijd is nu voorbijgegaan; laat de scharen van U, opdat zij heengaan in de vlekken en zichzelven spijs kopen.
<TR><TD VALIGN=top>16<TD>Maar Jezus zeide tot hen: Het is hun niet van node heen te gaan, geeft gij hun te eten.
<TR><TD VALIGN=top>17<TD>Doch zij zeiden tot Hem: Wij hebben hier niet, dan vijf broden en twee vissen.
<TR><TD VALIGN=top>18<TD>En Hij zeide: Brengt Mij dezelve hier.
<TR><TD VALIGN=top>19<TD>En Hij beval de scharen neder te zitten op het gras, en nam de vijf broden en de twee vissen, en opwaarts ziende naar den hemel, zegende dezelve; en als Hij ze gebroken had, gaf Hij de broden den discipelen, en de discipelen aan de scharen.
<TR><TD VALIGN=top>20<TD>En zij aten allen en werden verzadigd, en zij namen op, het overschot der brokken, twaalf volle korven.
<TR><TD VALIGN=top>21<TD>Die nu gegeten hadden, waren omtrent vijf duizend mannen, zonder de vrouwen en kinderen.
<TR><TD VALIGN=top>22<TD>En terstond dwong Jezus Zijn discipelen in het schip te gaan, en voor Hem af te varen naar de andere zijde, terwijl Hij de scharen van Zich zou laten.
<TR><TD VALIGN=top>23<TD>En als Hij nu de scharen van Zich gelaten had, klom Hij op den berg alleen, om te bidden. En als het nu avond was geworden, zo was Hij daar alleen.
<TR><TD VALIGN=top>24<TD>En het schip was nu midden in de zee, zijnde in nood van de baren; want de wind was <I>hun</I> tegen.
<TR><TD VALIGN=top>25<TD>Maar ter vierde wake des nachts kwam Jezus af tot hen, wandelende op de zee.
<TR><TD VALIGN=top>26<TD>En de discipelen, ziende Hem op de zee wandelen, werden ontroerd, zeggende: Het is een spooksel! En zij schreeuwden van vrees.
<TR><TD VALIGN=top>27<TD>Maar terstond sprak Jezus hen aan, zeggende: Zijt goedsmoeds, Ik ben het, vreest niet.
<TR><TD VALIGN=top>28<TD>En Petrus antwoordde Hem, en zeide: Heere! indien Gij het zijt, zo gebied mij tot U te komen op het water.
<TR><TD VALIGN=top>29<TD>En Hij zeide: Kom. En Petrus klom neder van het schip, en wandelde op het water, om tot Jezus te komen.
<TR><TD VALIGN=top>30<TD>Maar ziende den sterken wind, werd hij bevreesd, en als hij begon neder te zinken, riep hij, zeggende: Heere, behoud mij!
<TR><TD VALIGN=top>31<TD>En Jezus, terstond de hand uitstekende, greep hem aan, en zeide tot hem: Gij kleingelovige! waarom hebt gij gewankeld?
<TR><TD VALIGN=top>32<TD>En als zij in het schip geklommen waren, stilde de wind.
<TR><TD VALIGN=top>33<TD>Die nu in het schip <I>waren</I>, kwamen en aanbaden Hem, zeggende: Waarlijk, Gij zijt Gods Zoon!
<TR><TD VALIGN=top>34<TD>En overgevaren zijnde, kwamen zij in het land Gennesaret.
<TR><TD VALIGN=top>35<TD>En als de mannen van die plaats Hem werden kennende, zonden zij in dat gehele omliggende land, en brachten tot Hem allen, die kwalijk gesteld waren;
<TR><TD VALIGN=top>36<TD>En baden Hem, dat zij alleenlijk den zoom Zijns kleeds zouden mogen aanraken; en zovelen als <I>Hem</I> aanraakten, werden gezond.
<TR><TH COLSPAN=2>
</TABLE>
<BR>
<HR>
<A HREF="mt13.htm" TARGET="bijbeltekst">[Vorig hoofdstuk]</A><A HREF="mt15.htm" TARGET="bijbeltekst">[Volgend hoofdstuk]</A><BR>
</BODY>
</HTML>
