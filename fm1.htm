<HTML>
<HEAD>
<TITLE>
Filemon 1
</TITLE>
</HEAD>
<BODY BGCOLOR="#FFFFFF">
<TABLE>
<TR><TH COLSPAN=2>Filemon 1
<TR><TH COLSPAN=2>
<TR><TD VALIGN=top>1<TD>Paulus, een gevangene van Christus Jezus, en Timotheus, de broeder, aan Filemon, den geliefde, en onzen medearbeider,
<TR><TD VALIGN=top>2<TD>En aan Appia, de geliefde, en aan Archippus, onzen medestrijder, en aan de Gemeente, die te uwen huize is:
<TR><TD VALIGN=top>3<TD>Genade zij ulieden en vrede van God, onzen Vader, en den Heere Jezus Christus.
<TR><TD VALIGN=top>4<TD>Ik dank mijn God, uwer altijd gedachtig zijnde in mijn gebeden;
<TR><TD VALIGN=top>5<TD>Alzo ik hoor uw liefde en geloof, hetwelk gij hebt aan den Heere Jezus, en jegens al de heiligen;
<TR><TD VALIGN=top>6<TD>Opdat de gemeenschap uws geloofs krachtig worde in de bekendmaking van alle goed, hetwelk in ulieden is door Christus Jezus.
<TR><TD VALIGN=top>7<TD>Want wij hebben grote vreugde en vertroosting over uw liefde, dat de ingewanden der heiligen verkwikt zijn geworden door u, broeder!
<TR><TD VALIGN=top>8<TD>Daarom, hoewel ik grote vrijmoedigheid heb in Christus, om u te bevelen, hetgeen betamelijk is;
<TR><TD VALIGN=top>9<TD>Zo bid ik <I>nochtans</I> liever door de liefde, daar ik zodanig een ben, te weten Paulus, een oud man, en nu ook een gevangene van Jezus Christus.
<TR><TD VALIGN=top>10<TD>Ik bid u <I>dan</I> voor mijn zoon, denwelken ik in mijn banden heb geteeld, <I>namelijk</I> Onesimus;
<TR><TD VALIGN=top>11<TD>Die eertijds u onnut was, maar nu u en mij zeer nuttig; denwelken ik wedergezonden heb;
<TR><TD VALIGN=top>12<TD>Doch gij, neem hem, dat is mijn ingewanden, <I>weder</I> aan;
<TR><TD VALIGN=top>13<TD>Denwelken ik wel had willen bij mij behouden, opdat hij mij voor u dienen zou in de banden des Evangelies.
<TR><TD VALIGN=top>14<TD>Maar ik heb zonder uw goedvinden niets willen doen, opdat uw goeddadigheid niet zou zijn als naar bedwang, maar naar vrijwilligheid.
<TR><TD VALIGN=top>15<TD>Want veellicht is hij daarom voor een kleinen tijd <I>van</I> <I>u</I> gescheiden geweest, opdat gij hem eeuwig zoudt weder hebben.
<TR><TD VALIGN=top>16<TD><I>Nu</I> voortaan niet als een dienstknecht, maar meer dan een dienstknecht, <I>namelijk</I> een geliefden broeder, inzonderheid mij, hoeveel te meer dan u, beide in het vlees en in den Heere.
<TR><TD VALIGN=top>17<TD>Indien gij mij dan houdt voor een metgezel, zo neem hem aan, gelijk als mij.
<TR><TD VALIGN=top>18<TD>En indien hij u iets verongelijkt heeft, of schuldig is, reken dat mij toe.
<TR><TD VALIGN=top>19<TD>Ik, Paulus, heb het geschreven met deze mijn hand, ik zal het betalen; opdat ik u niet zegge, dat gij ook uzelven mij daartoe schuldig zijt.
<TR><TD VALIGN=top>20<TD>Ja, broeder, laat mij uwer <I>hierin</I> genieten in den Heere; verkwik mijn ingewanden in den Heere.
<TR><TD VALIGN=top>21<TD>Ik heb aan u geschreven, vertrouwende op uw gehoorzaamheid; en ik weet, dat gij doen zult ook boven hetgeen ik zeg.
<TR><TD VALIGN=top>22<TD>En bereid mij ook tegelijk een herberg; want ik hoop, dat ik door uw gebeden ulieden zal geschonken worden.
<TR><TD VALIGN=top>23<TD>U groeten Epafras, mijn medegevangene in Christus Jezus,
<TR><TD VALIGN=top>24<TD>Markus, Aristarchus, Demas, Lukas, mijn medearbeiders.
<TR><TD VALIGN=top>25<TD>De genade van onzen Heere Jezus Christus zij met uw geest. Amen.
<TR><TH COLSPAN=2>
</TABLE>
<BR>
<HR>
<A HREF="tt3.htm" TARGET="bijbeltekst">[Vorig hoofdstuk]</A><A HREF="hb1.htm" TARGET="bijbeltekst">[Volgend hoofdstuk]</A><BR>
</BODY>
</HTML>
