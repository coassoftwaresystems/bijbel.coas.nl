<HTML>
<HEAD>
<TITLE>
2 Kronieken 35
</TITLE>
</HEAD>
<BODY BGCOLOR="#FFFFFF">
<A HREF=2kr1.htm TARGET="bijbeltekst">1</A>
<A HREF=2kr2.htm TARGET="bijbeltekst">2</A>
<A HREF=2kr3.htm TARGET="bijbeltekst">3</A>
<A HREF=2kr4.htm TARGET="bijbeltekst">4</A>
<A HREF=2kr5.htm TARGET="bijbeltekst">5</A>
<A HREF=2kr6.htm TARGET="bijbeltekst">6</A>
<A HREF=2kr7.htm TARGET="bijbeltekst">7</A>
<A HREF=2kr8.htm TARGET="bijbeltekst">8</A>
<A HREF=2kr9.htm TARGET="bijbeltekst">9</A>
<A HREF=2kr10.htm TARGET="bijbeltekst">10</A>
<A HREF=2kr11.htm TARGET="bijbeltekst">11</A>
<A HREF=2kr12.htm TARGET="bijbeltekst">12</A>
<A HREF=2kr13.htm TARGET="bijbeltekst">13</A>
<A HREF=2kr14.htm TARGET="bijbeltekst">14</A>
<A HREF=2kr15.htm TARGET="bijbeltekst">15</A>
<A HREF=2kr16.htm TARGET="bijbeltekst">16</A>
<A HREF=2kr17.htm TARGET="bijbeltekst">17</A>
<A HREF=2kr18.htm TARGET="bijbeltekst">18</A>
<A HREF=2kr19.htm TARGET="bijbeltekst">19</A>
<A HREF=2kr20.htm TARGET="bijbeltekst">20</A>
<A HREF=2kr21.htm TARGET="bijbeltekst">21</A>
<A HREF=2kr22.htm TARGET="bijbeltekst">22</A>
<A HREF=2kr23.htm TARGET="bijbeltekst">23</A>
<A HREF=2kr24.htm TARGET="bijbeltekst">24</A>
<A HREF=2kr25.htm TARGET="bijbeltekst">25</A>
<A HREF=2kr26.htm TARGET="bijbeltekst">26</A>
<A HREF=2kr27.htm TARGET="bijbeltekst">27</A>
<A HREF=2kr28.htm TARGET="bijbeltekst">28</A>
<A HREF=2kr29.htm TARGET="bijbeltekst">29</A>
<A HREF=2kr30.htm TARGET="bijbeltekst">30</A>
<A HREF=2kr31.htm TARGET="bijbeltekst">31</A>
<A HREF=2kr32.htm TARGET="bijbeltekst">32</A>
<A HREF=2kr33.htm TARGET="bijbeltekst">33</A>
<A HREF=2kr34.htm TARGET="bijbeltekst">34</A>
35
<A HREF=2kr36.htm TARGET="bijbeltekst">36</A>
<BR><HR><BR>
<TABLE>
<TR><TH COLSPAN=2>2 Kronieken 35
<TR><TH COLSPAN=2>
<TR><TD VALIGN=top>1<TD>Daarna hield Josia het pascha den HEERE te Jeruzalem; en zij slachtten het pascha op den veertienden der eerste maand.
<TR><TD VALIGN=top>2<TD>En hij stelde de priesteren op hun wachten; en hij sterkte hen tot den dienst van het huis des HEEREN.
<TR><TD VALIGN=top>3<TD>En hij zeide tot de Levieten, die gans Israel onderwezen, die den HEERE heilig waren: Zet de heilige ark in het huis, hetwelk Salomo, de zoon van David, de koning van Israel, gebouwd heeft; gij hebt geen last op de schouderen; dient nu den HEERE, uw God, en Zijn volk Israel;
<TR><TD VALIGN=top>4<TD>En bereidt u naar de huizen uwer vaderen, naar uw verdelingen, naar het voorschrift van David, den koning van Israel, en naar de beschrijving van zijn zoon Salomo;
<TR><TD VALIGN=top>5<TD>En staat in het heiligdom, naar de onderscheiding der vaderlijke huizen, voor uw broederen, het volk, en <I>naar</I> de afdeling van de vaderlijke huizen der Levieten;
<TR><TD VALIGN=top>6<TD>En slacht het pascha, en heiligt u, en bereidt <I>dat</I> voor uw broederen, doende naar het woord des HEEREN, door de hand van Mozes.
<TR><TD VALIGN=top>7<TD>En Josia gaf voor het volk, van klein vee, lammeren en jonge geitenbokken, die alle tot paasofferen, naar al hetgeen er gevonden werd, in getal dertig duizend; maar van runderen drie duizend; dit was van des konings have.
<TR><TD VALIGN=top>8<TD>Ook gaven zijn vorsten tot een vrijwillig offer voor het volk, voor de priesteren, en voor de Levieten; Hilkia, en Zacharia, en Jehiel, de oversten van het huis Gods, gaven den priesteren tot paasofferen, twee duizend en zeshonderd <I>klein</I> <I>vee</I>, en driehonderd runderen.
<TR><TD VALIGN=top>9<TD>Daartoe Chonanja, en Semaja, en Nethaneel, zijn broeders, mitsgaders Hasabja, en Jeiel, en Jozabad, de oversten der Levieten, gaven den Levieten tot paasofferen, vijf duizend <I>klein</I> <I>vee</I> en vijfhonderd runderen.
<TR><TD VALIGN=top>10<TD>Alzo werd de dienst toebereid; en de priesteren stonden in hun standplaats, en de Levieten in hun verdelingen, naar het gebod des konings.
<TR><TD VALIGN=top>11<TD>Daarna slachtte men het pascha, en de priesters sprengden <I>het</I> <I>bloed</I> uit hun handen, en de Levieten trokken de huiden af.
<TR><TD VALIGN=top>12<TD>En zij namen het brandoffer daar af, opdat zij die naar de verdelingen der vaderlijke huizen, aan het volk geven mochten, om den HEERE te offeren, gelijk geschreven is in het boek van Mozes; en alzo met de runderen.
<TR><TD VALIGN=top>13<TD>En zij kookten het pascha bij het vuur, naar het recht; maar de <I>andere</I> heilige dingen kookten zij in potten, en in ketels, en in pannen; en zij deelden het haastelijk onder al het volk.
<TR><TD VALIGN=top>14<TD>Daarna bereidden zij ook voor zichzelven en voor de priesteren; want de priesters, de zonen van Aaron, waren tot aan den nacht in het offeren der brandofferen en des vets; daarom bereidden de Levieten voor zichzelven, en voor de priesteren, de zonen van Aaron.
<TR><TD VALIGN=top>15<TD>En de zangers, de zonen van Asaf, waren in hun standplaats, naar het gebod van David, en Asaf, en Heman, en Jeduthun, den ziener des konings, mitsgaders de poortiers aan elke poort; zij behoefden niet te wijken van hun dienst, overmits hun broeders, de Levieten, voor hen bereidden.
<TR><TD VALIGN=top>16<TD>Alzo werd de ganse dienst des HEEREN op denzelfden dag beschikt, om pascha te houden, en brandofferen op het altaar des HEEREN te offeren, naar het gebod van den koning Josia.
<TR><TD VALIGN=top>17<TD>En de kinderen Israels, die er gevonden werden, hielden het pascha ter zelfder tijd, en het feest der ongezuurde <I>broden</I>, zeven dagen.
<TR><TD VALIGN=top>18<TD>Daar was ook geen pascha als dat in Israel gehouden, van de dagen van Samuel, den profeet, af; en geen koningen van Israel hadden zulk een pascha gehouden, gelijk dat Josia hield met de priesters en de Levieten, en gans Juda en Israel, dat er gevonden werd, en de inwoners van Jeruzalem.
<TR><TD VALIGN=top>19<TD>In het achttiende jaar van het koninkrijk van Josia, werd dit pascha gehouden.
<TR><TD VALIGN=top>20<TD>Na dit alles, toen Josia het huis toebereid had, toog Necho, de koning van Egypte, op, om te krijgen tegen Karchemis, aan den Frath; en Josia toog uit hem tegemoet.
<TR><TD VALIGN=top>21<TD>Toen zond <I>hij</I> boden tot hem, zeggende: Wat heb ik met u te doen, gij, koning van Juda? Wat u aangaat, ik ben heden tegen u niet, maar tegen een huis, dat oorlog voert tegen mij; en God heeft gezegd, dat ik mij haasten zou; houd u af van God, Die met mij is, opdat Hij u niet verderve.
<TR><TD VALIGN=top>22<TD>Doch Josia keerde zijn aangezicht niet van hem; maar hij verstelde zich, om tegen hem te strijden, en hoorde niet naar de woorden van Necho uit den mond van God; maar hij kwam om te strijden in het dal Megiddo.
<TR><TD VALIGN=top>23<TD>En de schutters schoten den koning Josia. Toen zeide de koning tot zijn knechten: Voert mij weg, want ik ben zeer gewond.
<TR><TD VALIGN=top>24<TD>En zijn knechten namen hem weg van den wagen, en voerden hem op den tweeden wagen, dien hij had, en brachten hem te Jeruzalem; en hij stierf, en werd begraven in de graven zijner vaderen; en gans Juda en Jeruzalem bedreven rouw over Josia.
<TR><TD VALIGN=top>25<TD>En Jeremia maakte een klaaglied over Josia; desgelijks alle zangers en zangeressen spraken in hun klaagliederen van Josia, tot op dezen dag; want zij gaven ze tot een inzetting in Israel; en ziet, zij zijn geschreven in de klaagliederen.
<TR><TD VALIGN=top>26<TD>Het overige nu der geschiedenissen van Josia, en zijn goeddadigheden, naar dat geschreven is in de wet des HEEREN;
<TR><TD VALIGN=top>27<TD>Zijn geschiedenissen dan, de eerste en de laatste, ziet, die zijn geschreven in het boek der koningen van Israel en van Juda.
<TR><TH COLSPAN=2>
</TABLE>
<BR>
<HR>
<A HREF="2kr34.htm" TARGET="bijbeltekst">[Vorig hoofdstuk]</A><A HREF="2kr36.htm" TARGET="bijbeltekst">[Volgend hoofdstuk]</A><BR>
</BODY>
</HTML>
