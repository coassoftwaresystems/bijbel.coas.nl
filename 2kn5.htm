<HTML>
<HEAD>
<TITLE>
2 Koningen 5
</TITLE>
</HEAD>
<BODY BGCOLOR="#FFFFFF">
<A HREF=2kn1.htm TARGET="bijbeltekst">1</A>
<A HREF=2kn2.htm TARGET="bijbeltekst">2</A>
<A HREF=2kn3.htm TARGET="bijbeltekst">3</A>
<A HREF=2kn4.htm TARGET="bijbeltekst">4</A>
5
<A HREF=2kn6.htm TARGET="bijbeltekst">6</A>
<A HREF=2kn7.htm TARGET="bijbeltekst">7</A>
<A HREF=2kn8.htm TARGET="bijbeltekst">8</A>
<A HREF=2kn9.htm TARGET="bijbeltekst">9</A>
<A HREF=2kn10.htm TARGET="bijbeltekst">10</A>
<A HREF=2kn11.htm TARGET="bijbeltekst">11</A>
<A HREF=2kn12.htm TARGET="bijbeltekst">12</A>
<A HREF=2kn13.htm TARGET="bijbeltekst">13</A>
<A HREF=2kn14.htm TARGET="bijbeltekst">14</A>
<A HREF=2kn15.htm TARGET="bijbeltekst">15</A>
<A HREF=2kn16.htm TARGET="bijbeltekst">16</A>
<A HREF=2kn17.htm TARGET="bijbeltekst">17</A>
<A HREF=2kn18.htm TARGET="bijbeltekst">18</A>
<A HREF=2kn19.htm TARGET="bijbeltekst">19</A>
<A HREF=2kn20.htm TARGET="bijbeltekst">20</A>
<A HREF=2kn21.htm TARGET="bijbeltekst">21</A>
<A HREF=2kn22.htm TARGET="bijbeltekst">22</A>
<A HREF=2kn23.htm TARGET="bijbeltekst">23</A>
<A HREF=2kn24.htm TARGET="bijbeltekst">24</A>
<A HREF=2kn25.htm TARGET="bijbeltekst">25</A>
<BR><HR><BR>
<TABLE>
<TR><TH COLSPAN=2>2 Koningen 5
<TR><TH COLSPAN=2>
<TR><TD VALIGN=top>1<TD>Naaman nu, de krijgsoverste van den koning van Syrie, was een groot man voor het aangezicht zijns heren, en van hoog aanzien; want door hem had de HEERE den Syriers verlossing gegeven; zo was deze man een strijdbaar held, <I>doch</I> melaats.
<TR><TD VALIGN=top>2<TD>En er waren benden uit Syrie getogen, en hadden een kleine jonge dochter uit het land van Israel gevankelijk gebracht, die in den dienst der huisvrouw van Naaman was.
<TR><TD VALIGN=top>3<TD>Deze zeide tot haar vrouw: Och, of mijn heer ware voor het aangezicht van den profeet, die te Samaria is, dan zou hij hem van zijn melaatsheid ontledigen.
<TR><TD VALIGN=top>4<TD>Toen ging hij in en gaf het zijn heer te kennen, zeggende: Zo en zo heeft de jonge dochter gesproken, die uit het land van Israel is.
<TR><TD VALIGN=top>5<TD>Toen zeide de koning van Syrie: Ga heen, kom, en ik zal een brief aan den koning van Israel zenden. En hij ging heen, en nam in zijn hand tien talenten zilvers, en zes duizend <I>sikkelen</I> gouds, en tien wisselklederen.
<TR><TD VALIGN=top>6<TD>En hij bracht den brief tot den koning van Israel, zeggende: Zo wanneer nu deze brief tot u zal gekomen zijn, zie, ik heb mijn knecht Naaman tot u gezonden, dat gij hem ontledigt van zijn melaatsheid.
<TR><TD VALIGN=top>7<TD>En het geschiedde, als de koning van Israel den brief gelezen had, dat hij zijn klederen scheurde, en zeide: Ben ik dan God, om te doden en levend te maken, dat deze tot mij zendt, om een man van zijn melaatsheid te ontledigen? Want voorwaar, merkt toch, en ziet, dat hij oorzaak tegen mij zoekt.
<TR><TD VALIGN=top>8<TD>Maar het geschiedde, als Elisa, de man Gods, gehoord had, dat de koning van Israel zijn klederen gescheurd had, dat hij tot den koning zond, om te zeggen: Waarom hebt gij uw klederen gescheurd? Laat hem nu tot mij komen, zo zal hij weten, dat er een profeet in Israel is.
<TR><TD VALIGN=top>9<TD>Alzo kwam Naaman met zijn paarden en met zijn wagen, en stond voor de deur van het huis van Elisa.
<TR><TD VALIGN=top>10<TD>Toen zond Elisa tot hem een bode, zeggende: Ga heen en was u zevenmaal in de Jordaan, en uw vlees zal u wederkomen, en gij zult rein zijn.
<TR><TD VALIGN=top>11<TD>Maar Naaman werd zeer toornig, en toog weg, en zeide: Zie, ik zeide bij mijzelven: Hij zal zekerlijk uitkomen, en staan, en den Naam des HEEREN, Zijns Gods, aanroepen, en zijn hand over de plaats strijken, en den melaatse ontledigen.
<TR><TD VALIGN=top>12<TD>Zijn niet Abana en Farpar, de rivieren van Damaskus, beter dan alle wateren van Israel; zou ik mij in die niet kunnen wassen en rein worden? Zo wendde hij zich, en toog weg met grimmigheid.
<TR><TD VALIGN=top>13<TD>Toen traden zijn knechten toe, en spraken tot hem, en zeiden: Mijn vader, <I>zo</I> die profeet tot u een grote zaak gesproken had, zoudt gij ze niet gedaan hebben? Hoeveel te meer, naardien hij tot u gezegd heeft: Was u, en gij zult rein zijn?
<TR><TD VALIGN=top>14<TD>Zo klom hij af, en doopte zich in de Jordaan zevenmaal, naar het woord van den man Gods; en zijn vlees kwam weder, gelijk het vlees van een kleinen jongen; en hij werd rein.
<TR><TD VALIGN=top>15<TD>Toen keerde hij weder tot den man Gods, hij en zijn ganse heir, en kwam, en stond voor zijn aangezicht en zeide: Zie, nu weet ik, dat er geen God is op de ganse aarde, dan in Israel! Nu dan, neem toch een zegen van uw knecht.
<TR><TD VALIGN=top>16<TD>Maar hij zeide: <I>Zo</I> <I>waarachtig</I> <I>als</I> de HEERE leeft, voor Wiens aangezicht ik sta, indien ik het neme! En hij hield bij hem aan, opdat hij het nam, doch hij weigerde het.
<TR><TD VALIGN=top>17<TD>En Naaman zeide: Zo niet; laat toch uw knecht gegeven worden een last aarde van een juk muildieren; want uw knecht zal niet meer brandoffer of slachtoffer aan andere goden doen, maar den HEERE.
<TR><TD VALIGN=top>18<TD>In deze zaak vergeve de HEERE uw knecht: wanneer mijn heer in het huis van Rimmon zal gaan, om zich daar neder te buigen, en hij op mijn hand leunen zal en ik mij in het huis van Rimmon nederbuigen zal; als ik mij <I>alzo</I> nederbuigen zal in het huis van Rimmon, de HEERE vergeve toch uw knecht in deze zaak.
<TR><TD VALIGN=top>19<TD>En hij zeide tot hem: Ga in vrede. En hij ging van hem een kleine streek lands.
<TR><TD VALIGN=top>20<TD>Gehazi nu, de jongen van Elisa, den man Gods, zeide: Zie, mijn heer heeft Naaman, dien Syrier belet, dat men uit zijn hand niet genomen heeft, wat hij gebracht had; maar <I>zo</I> <I>waarachtig</I> <I>als</I> de HEERE leeft, ik zal hem nalopen, en zal wat van hem nemen!
<TR><TD VALIGN=top>21<TD>Zo volgde Gehazi Naaman achterna. En toen Naaman zag, dat hij hem naliep, viel hij van den wagen af, hem tegemoet, en hij zeide: Is het wel?
<TR><TD VALIGN=top>22<TD>En hij zeide: Het is wel; mijn heer heeft mij gezonden, om te zeggen: Zie, nu straks zijn tot mij twee jongelingen uit de zonen der profeten, van het gebergte van Efraim gekomen; geef hun toch een talent zilvers en twee wisselklederen.
<TR><TD VALIGN=top>23<TD>En Naaman zeide: Belieft het u, neem twee talenten. En hij hield aan bij hem, en bond twee talenten zilvers in twee buidels, met twee wisselklederen, en hij legde ze op twee van zijn jongens, die ze voor zijn aangezicht droegen.
<TR><TD VALIGN=top>24<TD>Als hij nu op de hoogte kwam, nam hij ze van hun hand, en bestelde ze in een huis; en hij liet de mannen gaan, en zij togen heen.
<TR><TD VALIGN=top>25<TD>Daarna kwam hij in, en stond voor zijn heer. En Elisa zeide tot hem: Van waar, Gehazi? En hij zeide: Uw knecht is noch herwaarts noch derwaarts gegaan.
<TR><TD VALIGN=top>26<TD>Maar hij zeide tot hem: Ging niet mijn hart mede, als die man zich omkeerde van op zijn wagen u tegemoet? Was het tijd, om dat zilver te nemen, en om klederen te nemen, en olijfbomen, en wijngaarden, en schapen, en runderen, en knechten, en dienstmaagden?
<TR><TD VALIGN=top>27<TD>Daarom zal u de melaatsheid van Naaman aankleven, en uw zaad in eeuwigheid! Toen ging hij uit van voor zijn aangezicht, melaats, <I>wit</I> als de sneeuw.
<TR><TH COLSPAN=2>
</TABLE>
<BR>
<HR>
<A HREF="2kn4.htm" TARGET="bijbeltekst">[Vorig hoofdstuk]</A><A HREF="2kn6.htm" TARGET="bijbeltekst">[Volgend hoofdstuk]</A><BR>
</BODY>
</HTML>
