<HTML>
<HEAD>
<TITLE>
1 Timoth&#235us 5
</TITLE>
</HEAD>
<BODY BGCOLOR="#FFFFFF">
<A HREF=1tm1.htm TARGET="bijbeltekst">1</A>
<A HREF=1tm2.htm TARGET="bijbeltekst">2</A>
<A HREF=1tm3.htm TARGET="bijbeltekst">3</A>
<A HREF=1tm4.htm TARGET="bijbeltekst">4</A>
5
<A HREF=1tm6.htm TARGET="bijbeltekst">6</A>
<BR><HR><BR>
<TABLE>
<TR><TH COLSPAN=2>1 Timoth&#235us 5
<TR><TH COLSPAN=2>
<TR><TD VALIGN=top>1<TD>Bestraf een ouden <I>man</I> niet hardelijk, maar vermaan <I>hem</I> als een vader; de jonge als broeders;
<TR><TD VALIGN=top>2<TD>De oude <I>vrouwen</I> als moeders; de jonge als zusters, in alle reinheid.
<TR><TD VALIGN=top>3<TD>Eer de weduwen, die waarlijk weduwen zijn.
<TR><TD VALIGN=top>4<TD>Maar zo enige weduwe kinderen heeft, of kindskinderen, dat die leren eerst aan hun eigen huis godzaligheid oefenen, en den voorouderen wedervergelding te doen; want dat is goed en aangenaam voor God.
<TR><TD VALIGN=top>5<TD>Die nu waarlijk weduwe is, en alleen gelaten, die hoopt op God, en blijft in smekingen en gebeden nacht en dag.
<TR><TD VALIGN=top>6<TD>Maar die haar wellust volgt, die is levende gestorven.
<TR><TD VALIGN=top>7<TD>En beveel dit, opdat zij onberispelijk zijn.
<TR><TD VALIGN=top>8<TD>Doch zo iemand de zijnen, en voornamelijk <I>zijn</I> huisgenoten, niet verzorgt, die heeft het geloof verloochend, en is erger dan een ongelovige.
<TR><TD VALIGN=top>9<TD>Dat een weduwe gekozen worde niet minder dan van zestig jaren, welke eens mans vrouw geweest zij;
<TR><TD VALIGN=top>10<TD>Getuigenis hebbende van goede werken: zo zij kinderen opgevoed heeft, zo zij <I>gaarne</I> heeft geherbergd, zo zij der heiligen voeten heeft gewassen, zo zij den verdrukten genoegzame hulp gedaan heeft, zo zij alle goed werk nagetracht heeft.
<TR><TD VALIGN=top>11<TD>Maar neem de jonge weduwen niet aan; want als zij weelderig geworden zijn tegen Christus, zo willen zij huwelijken;
<TR><TD VALIGN=top>12<TD>Hebbende <I>haar</I> oordeel, omdat zij <I>haar</I> eerste geloof hebben te niet gedaan.
<TR><TD VALIGN=top>13<TD>En meteen ook leren zij ledig omgaan bij de huizen; en zijn niet alleen ledig, maar ook klapachtig, en ijdele dingen doende, sprekende, hetgeen niet betaamt.
<TR><TD VALIGN=top>14<TD>Ik wil dan, dat de jonge <I>weduwen</I> huwelijken, kinderen telen, het huis regeren, geen oorzaak van lastering aan de wederpartij geven.
<TR><TD VALIGN=top>15<TD>Want enigen hebben zich alrede afgewend achter den satan.
<TR><TD VALIGN=top>16<TD>Zo enig gelovig <I>man</I>, of gelovige <I>vrouw</I> weduwen heeft, dat die haar genoegzame hulp doe, en dat de Gemeente niet bezwaard worde, opdat zij degenen, die waarlijk weduwen zijn, genoegzame hulp doen moge.
<TR><TD VALIGN=top>17<TD>Dat de ouderlingen, die wel regeren, dubbele eer waardig geacht worden, voornamelijk die arbeiden in het Woord en de leer.
<TR><TD VALIGN=top>18<TD>Want de Schrift zegt: Een dorsenden os zult gij niet muilbanden; en: De arbeider is zijn loon waardig.
<TR><TD VALIGN=top>19<TD>Neem tegen een ouderling geen beschuldiging aan, anders dan onder twee of drie getuigen.
<TR><TD VALIGN=top>20<TD>Bestraf die zondigen in tegenwoordigheid van allen, opdat ook de anderen vreze mogen hebben.
<TR><TD VALIGN=top>21<TD>Ik betuig voor God, en den Heere Jezus Christus, en de uitverkoren engelen, dat gij deze dingen onderhoudt, zonder vooroordeel, niets doende naar toegenegenheid.
<TR><TD VALIGN=top>22<TD>Leg niemand haastelijk de handen op, en heb geen gemeenschap aan anderer zonden; bewaar uzelven rein.
<TR><TD VALIGN=top>23<TD>Drink niet langer water <I>alleen</I>, maar gebruik een weinig wijn, om uw maag en uw menigvuldige zwakheden.
<TR><TD VALIGN=top>24<TD>Van sommige mensen zijn de zonden te voren openbaar, en gaan voor tot <I>hun</I> veroordeling; en in sommigen ook volgen zij na.
<TR><TD VALIGN=top>25<TD>Desgelijks ook de goede werken zijn te voren openbaar, en daar het anders mede gelegen is, kunnen niet verborgen worden.
<TR><TH COLSPAN=2>
</TABLE>
<BR>
<HR>
<A HREF="1tm4.htm" TARGET="bijbeltekst">[Vorig hoofdstuk]</A><A HREF="1tm6.htm" TARGET="bijbeltekst">[Volgend hoofdstuk]</A><BR>
</BODY>
</HTML>
