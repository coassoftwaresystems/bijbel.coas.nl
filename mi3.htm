<HTML>
<HEAD>
<TITLE>
Micha 3
</TITLE>
</HEAD>
<BODY BGCOLOR="#FFFFFF">
<A HREF=mi1.htm TARGET="bijbeltekst">1</A>
<A HREF=mi2.htm TARGET="bijbeltekst">2</A>
3
<A HREF=mi4.htm TARGET="bijbeltekst">4</A>
<A HREF=mi5.htm TARGET="bijbeltekst">5</A>
<A HREF=mi6.htm TARGET="bijbeltekst">6</A>
<A HREF=mi7.htm TARGET="bijbeltekst">7</A>
<BR><HR><BR>
<TABLE>
<TR><TH COLSPAN=2>Micha 3
<TR><TH COLSPAN=2>
<TR><TD VALIGN=top>1<TD>Voorts zeide ik: Hoort nu, gij hoofden Jakobs, en gij oversten van het huis Israels! Betaamt het ulieden niet het recht te weten?
<TR><TD VALIGN=top>2<TD>Zij haten het goede, en hebben het kwade lief; zij roven hun huid van hen af, en hun vlees van hun beenderen.
<TR><TD VALIGN=top>3<TD>Ja, zij zijn het, die het vlees mijns volks eten, en hun huid afstropen, en hun beenderen verbreken; en vaneen leggen, gelijk als in een pot, en als vlees in het midden eens ketels.
<TR><TD VALIGN=top>4<TD>Alsdan zullen zij roepen tot den HEERE, doch Hij zal hen niet verhoren; maar zal Zijn aangezicht te dier tijd voor hen verbergen, gelijk als zij hun handelingen kwaad gemaakt hebben.
<TR><TD VALIGN=top>5<TD>Alzo zegt de HEERE, tegen de profeten, die Mijn volk verleiden; die met hun tanden bijten, en roepen vrede uit; maar die niets geeft in hun mond, tegen dien zo heiligen zij een krijg.
<TR><TD VALIGN=top>6<TD>Daarom zal het nacht voor ulieden worden vanwege het gezicht, en ulieden zal duisternis zijn vanwege de waarzegging; en de zon zal over deze profeten ondergaan; en de dag zal over hen zwart worden.
<TR><TD VALIGN=top>7<TD>En de zieners zullen beschaamd, en de waarzeggers schaamrood worden; en zij zullen al te zamen de bovenste lip bewimpelen; want er zal geen antwoord Gods zijn.
<TR><TD VALIGN=top>8<TD>Maar waarlijk, ik ben vol krachts van den Geest des HEEREN; en <I>vol</I> van gericht en dapperheid, om Jakob te verkondigen zijn overtreding, en Israel zijn zonde.
<TR><TD VALIGN=top>9<TD>Hoort nu dit, gij hoofden van het huis Jakobs, en gij oversten van het huis Israels! die van het gericht een gruwel hebt, en al wat recht is verkeert;
<TR><TD VALIGN=top>10<TD>Bouwende Sion met bloed, en Jeruzalem met onrecht.
<TR><TD VALIGN=top>11<TD>Haar hoofden rechten om geschenken, en haar priesters leren om loon, en haar profeten waarzeggen om geld; nog steunen zij op den HEERE, zeggende: Is de HEERE niet in het midden van ons? Ons zal geen kwaad overkomen.
<TR><TD VALIGN=top>12<TD>Daarom, om uwentwil, zal Sion <I>als</I> een akker geploegd worden, en Jeruzalem zal <I>tot</I> steenhopen worden, en de berg dezes huizes tot hoogten eens wouds.
<TR><TH COLSPAN=2>
</TABLE>
<BR>
<HR>
<A HREF="mi2.htm" TARGET="bijbeltekst">[Vorig hoofdstuk]</A><A HREF="mi4.htm" TARGET="bijbeltekst">[Volgend hoofdstuk]</A><BR>
</BODY>
</HTML>
