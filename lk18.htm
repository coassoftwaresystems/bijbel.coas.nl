<HTML>
<HEAD>
<TITLE>
Lukas 18
</TITLE>
</HEAD>
<BODY BGCOLOR="#FFFFFF">
<A HREF=lk1.htm TARGET="bijbeltekst">1</A>
<A HREF=lk2.htm TARGET="bijbeltekst">2</A>
<A HREF=lk3.htm TARGET="bijbeltekst">3</A>
<A HREF=lk4.htm TARGET="bijbeltekst">4</A>
<A HREF=lk5.htm TARGET="bijbeltekst">5</A>
<A HREF=lk6.htm TARGET="bijbeltekst">6</A>
<A HREF=lk7.htm TARGET="bijbeltekst">7</A>
<A HREF=lk8.htm TARGET="bijbeltekst">8</A>
<A HREF=lk9.htm TARGET="bijbeltekst">9</A>
<A HREF=lk10.htm TARGET="bijbeltekst">10</A>
<A HREF=lk11.htm TARGET="bijbeltekst">11</A>
<A HREF=lk12.htm TARGET="bijbeltekst">12</A>
<A HREF=lk13.htm TARGET="bijbeltekst">13</A>
<A HREF=lk14.htm TARGET="bijbeltekst">14</A>
<A HREF=lk15.htm TARGET="bijbeltekst">15</A>
<A HREF=lk16.htm TARGET="bijbeltekst">16</A>
<A HREF=lk17.htm TARGET="bijbeltekst">17</A>
18
<A HREF=lk19.htm TARGET="bijbeltekst">19</A>
<A HREF=lk20.htm TARGET="bijbeltekst">20</A>
<A HREF=lk21.htm TARGET="bijbeltekst">21</A>
<A HREF=lk22.htm TARGET="bijbeltekst">22</A>
<A HREF=lk23.htm TARGET="bijbeltekst">23</A>
<A HREF=lk24.htm TARGET="bijbeltekst">24</A>
<BR><HR><BR>
<TABLE>
<TR><TH COLSPAN=2>Lukas 18
<TR><TH COLSPAN=2>
<TR><TD VALIGN=top>1<TD>En Hij zeide ook een gelijkenis tot hen, daartoe <I>strekkende</I>, dat men altijd bidden moet, en niet vertragen;
<TR><TD VALIGN=top>2<TD>Zeggende: Er was een zeker rechter in een stad, die God niet vreesde, en geen mens ontzag.
<TR><TD VALIGN=top>3<TD>En er was een zekere weduwe in dezelfde stad, en zij kwam tot hem, zeggende: Doe mij recht tegen mijn wederpartij.
<TR><TD VALIGN=top>4<TD>En hij wilde voor een <I>langen</I> tijd niet; maar daarna zeide hij bij zichzelven: Hoewel ik God niet vreze, en geen mens ontzie;
<TR><TD VALIGN=top>5<TD>Nochtans, omdat deze weduwe mij moeilijk valt, zo zal ik haar recht doen, opdat zij niet eindelijk kome, en mij het hoofd breke.
<TR><TD VALIGN=top>6<TD>En de Heere zeide: Hoort, wat de onrechtvaardige rechter zegt.
<TR><TD VALIGN=top>7<TD>Zal God dan geen recht doen Zijn uitverkorenen, die dag en nacht tot Hem roepen, hoewel Hij lankmoedig is over hen?
<TR><TD VALIGN=top>8<TD>Ik zeg u, dat Hij hun haastelijk recht doen zal. Doch de Zoon des mensen, als Hij komt, zal Hij ook geloof vinden op de aarde?
<TR><TD VALIGN=top>9<TD>En Hij zeide ook tot sommigen, die bij zichzelven vertrouwden, dat zij rechtvaardig waren, en de anderen niets achtten, deze gelijkenis:
<TR><TD VALIGN=top>10<TD>Twee mensen gingen op in den tempel om te bidden, de een was een Farizeer, en de ander een tollenaar.
<TR><TD VALIGN=top>11<TD>De Farizeer, staande, bad dit bij zichzelven: O God! ik dank U, dat ik niet ben gelijk de anderen mensen, rovers, onrechtvaardigen, overspelers; of ook gelijk deze tollenaar.
<TR><TD VALIGN=top>12<TD>Ik vast tweemaal per week; ik geef tienden van alles, wat ik bezit.
<TR><TD VALIGN=top>13<TD>En de tollenaar, van verre staande, wilde ook zelfs de ogen niet opheffen naar den hemel, maar sloeg op zijn borst, zeggende: O God! wees mij zondaar genadig!
<TR><TD VALIGN=top>14<TD>Ik zeg ulieden: Deze ging af gerechtvaardigd in zijn huis, <I>meer</I> dan die; want een ieder, die zichzelven verhoogt, zal vernederd worden, en die zichzelven vernedert, zal verhoogd worden.
<TR><TD VALIGN=top>15<TD>En zij brachten ook de kinderkens tot Hem, opdat Hij die zou aanraken; en de discipelen, <I>dat</I> ziende, bestraften dezelve.
<TR><TD VALIGN=top>16<TD>Maar Jezus riep dezelve <I>kinderkens</I> tot Zich, en zeide: Laat de kinderkens tot Mij komen, en verhindert hen niet; want derzulken is het Koninkrijk Gods.
<TR><TD VALIGN=top>17<TD>Voorwaar, zeg Ik u: Zo wie het Koninkrijk Gods niet zal ontvangen als een kindeken, die zal geenszins in hetzelve komen.
<TR><TD VALIGN=top>18<TD>En een zeker overste vraagde Hem, zeggende: Goede Meester, wat doende zal ik het eeuwige leven beerven?
<TR><TD VALIGN=top>19<TD>En Jezus zeide tot hem: Wat noemt gij Mij goed? Niemand is goed, dan Een, <I>namelijk</I> God.
<TR><TD VALIGN=top>20<TD>Gij weet de geboden: Gij zult geen overspel doen; gij zult niet doden; gij zult niet stelen; gij zult geen valse getuigenis geven; eer uw vader en uw moeder.
<TR><TD VALIGN=top>21<TD>En hij zeide: Al deze dingen heb ik onderhouden van mijn jonkheid aan.
<TR><TD VALIGN=top>22<TD>Doch Jezus, dit horende, zeide tot hem: Nog een ding ontbreekt u; verkoop alles, wat gij hebt, en deel het onder de armen, en gij zult een schat hebben in den hemel; en kom herwaarts, volg Mij.
<TR><TD VALIGN=top>23<TD>Maar als hij dit hoorde, werd hij geheel droevig; want hij was zeer rijk.
<TR><TD VALIGN=top>24<TD>Jezus nu, ziende, dat hij geheel droevig geworden was, zeide: Hoe bezwaarlijk zullen degenen, die goed hebben, in het Koninkrijk Gods ingaan!
<TR><TD VALIGN=top>25<TD>Want het is lichter, dat een kemel ga door het oog van een naald, dan dat een rijke in het Koninkrijk Gods inga.
<TR><TD VALIGN=top>26<TD>En die <I>dit</I> hoorden, zeiden: Wie kan dan zalig worden?
<TR><TD VALIGN=top>27<TD>En Hij zeide: De dingen, die onmogelijk zijn bij de mensen, zijn mogelijk bij God.
<TR><TD VALIGN=top>28<TD>En Petrus zeide: Zie, wij hebben alles verlaten, en zijn U gevolgd.
<TR><TD VALIGN=top>29<TD>En Hij zeide tot hen: Voorwaar, Ik zeg ulieden, dat er niemand is, die verlaten heeft huis, of ouders, of broeders, of vrouw, of kinderen, om het Koninkrijk Gods;
<TR><TD VALIGN=top>30<TD>Die niet zal veelvoudig weder ontvangen in dezen tijd, en in de toekomende eeuw het eeuwige leven.
<TR><TD VALIGN=top>31<TD>En Hij nam de twaalven bij Zich, en zeide tot hen: Ziet, wij gaan op naar Jeruzalem, en het zal alles volbracht worden aan den Zoon des mensen, wat geschreven is door de profeten.
<TR><TD VALIGN=top>32<TD>Want Hij zal den heidenen overgeleverd worden, en Hij zal bespot worden, en smadelijk behandeld worden, en bespogen worden.
<TR><TD VALIGN=top>33<TD>En <I>Hem</I> gegeseld hebbende, zullen zij Hem doden; en ten derden dage zal Hij wederopstaan.
<TR><TD VALIGN=top>34<TD>En zij verstonden geen van deze dingen; en dit woord was voor hen verborgen, en zij verstonden niet, hetgeen gezegd werd.
<TR><TD VALIGN=top>35<TD>En het geschiedde, als Hij nabij Jericho kwam, dat een zeker blinde aan den weg zat, bedelende.
<TR><TD VALIGN=top>36<TD>En deze, horende de schare voorbijgaan, vraagde, wat dat ware.
<TR><TD VALIGN=top>37<TD>En zij boodschapten hem, dat Jezus de Nazarener voorbijging.
<TR><TD VALIGN=top>38<TD>En hij riep, zeggende: Jezus, Gij Zone Davids, ontferm U mijner!
<TR><TD VALIGN=top>39<TD>En die voorbijgingen, bestraften hem, opdat hij zwijgen zou; maar hij riep zoveel te meer: Zone Davids, ontferm U mijner!
<TR><TD VALIGN=top>40<TD>En Jezus, <I>stilstaande</I>, beval, dat men denzelven tot Hem brengen zou; en als hij nabij <I>Hem</I> gekomen was, vraagde Hij hem,
<TR><TD VALIGN=top>41<TD>Zeggende: Wat wilt gij, dat Ik u doen zal? En hij zeide: Heere! dat ik ziende mag worden.
<TR><TD VALIGN=top>42<TD>En Jezus zeide tot hem: Word ziende; uw geloof heeft u behouden.
<TR><TD VALIGN=top>43<TD>En terstond werd hij ziende, en volgde Hem, God verheerlijkende. En al het volk, <I>dat</I> ziende, gaf Gode lof.
<TR><TH COLSPAN=2>
</TABLE>
<BR>
<HR>
<A HREF="lk17.htm" TARGET="bijbeltekst">[Vorig hoofdstuk]</A><A HREF="lk19.htm" TARGET="bijbeltekst">[Volgend hoofdstuk]</A><BR>
</BODY>
</HTML>
