<HTML>
<HEAD>
<TITLE>
Job 15
</TITLE>
</HEAD>
<BODY BGCOLOR="#FFFFFF">
<A HREF=jb1.htm TARGET="bijbeltekst">1</A>
<A HREF=jb2.htm TARGET="bijbeltekst">2</A>
<A HREF=jb3.htm TARGET="bijbeltekst">3</A>
<A HREF=jb4.htm TARGET="bijbeltekst">4</A>
<A HREF=jb5.htm TARGET="bijbeltekst">5</A>
<A HREF=jb6.htm TARGET="bijbeltekst">6</A>
<A HREF=jb7.htm TARGET="bijbeltekst">7</A>
<A HREF=jb8.htm TARGET="bijbeltekst">8</A>
<A HREF=jb9.htm TARGET="bijbeltekst">9</A>
<A HREF=jb10.htm TARGET="bijbeltekst">10</A>
<A HREF=jb11.htm TARGET="bijbeltekst">11</A>
<A HREF=jb12.htm TARGET="bijbeltekst">12</A>
<A HREF=jb13.htm TARGET="bijbeltekst">13</A>
<A HREF=jb14.htm TARGET="bijbeltekst">14</A>
15
<A HREF=jb16.htm TARGET="bijbeltekst">16</A>
<A HREF=jb17.htm TARGET="bijbeltekst">17</A>
<A HREF=jb18.htm TARGET="bijbeltekst">18</A>
<A HREF=jb19.htm TARGET="bijbeltekst">19</A>
<A HREF=jb20.htm TARGET="bijbeltekst">20</A>
<A HREF=jb21.htm TARGET="bijbeltekst">21</A>
<A HREF=jb22.htm TARGET="bijbeltekst">22</A>
<A HREF=jb23.htm TARGET="bijbeltekst">23</A>
<A HREF=jb24.htm TARGET="bijbeltekst">24</A>
<A HREF=jb25.htm TARGET="bijbeltekst">25</A>
<A HREF=jb26.htm TARGET="bijbeltekst">26</A>
<A HREF=jb27.htm TARGET="bijbeltekst">27</A>
<A HREF=jb28.htm TARGET="bijbeltekst">28</A>
<A HREF=jb29.htm TARGET="bijbeltekst">29</A>
<A HREF=jb30.htm TARGET="bijbeltekst">30</A>
<A HREF=jb31.htm TARGET="bijbeltekst">31</A>
<A HREF=jb32.htm TARGET="bijbeltekst">32</A>
<A HREF=jb33.htm TARGET="bijbeltekst">33</A>
<A HREF=jb34.htm TARGET="bijbeltekst">34</A>
<A HREF=jb35.htm TARGET="bijbeltekst">35</A>
<A HREF=jb36.htm TARGET="bijbeltekst">36</A>
<A HREF=jb37.htm TARGET="bijbeltekst">37</A>
<A HREF=jb38.htm TARGET="bijbeltekst">38</A>
<A HREF=jb39.htm TARGET="bijbeltekst">39</A>
<A HREF=jb40.htm TARGET="bijbeltekst">40</A>
<A HREF=jb41.htm TARGET="bijbeltekst">41</A>
<A HREF=jb42.htm TARGET="bijbeltekst">42</A>
<BR><HR><BR>
<TABLE>
<TR><TH COLSPAN=2>Job 15
<TR><TH COLSPAN=2>
<TR><TD VALIGN=top>1<TD>Toen antwoordde Elifaz, de Themaniet, en zeide:
<TR><TD VALIGN=top>2<TD>Zal een wijs man winderige wetenschap voor antwoord geven, en zal hij zijn buik vullen met oostenwind?
<TR><TD VALIGN=top>3<TD>Bestraffende door woorden, <I>die</I> niet baten, en door redenen, met dewelke hij geen voordeel doet?
<TR><TD VALIGN=top>4<TD>Ja, gij vernietigt de vreze, en neemt het gebed voor het aangezicht Gods weg.
<TR><TD VALIGN=top>5<TD>Want uw mond leert uw ongerechtigheid, en gij hebt de tong der arglistigen verkoren.
<TR><TD VALIGN=top>6<TD>Uw mond verdoemt u, en niet ik; en uw lippen getuigen tegen u.
<TR><TD VALIGN=top>7<TD>Zijt gij de eerste een mens geboren? Of zijt gij voor de heuvelen voortgebracht?
<TR><TD VALIGN=top>8<TD>Hebt gij den verborgen raad Gods gehoord, en hebt gij de wijsheid naar u getrokken?
<TR><TD VALIGN=top>9<TD>Wat weet gij, dat wij niet weten? <I>Wat</I> verstaat gij, dat bij ons niet is?
<TR><TD VALIGN=top>10<TD>Onder ons is ook een grijze, ja, een stokoude, meerder van dagen dan uw vader.
<TR><TD VALIGN=top>11<TD>Zijn de vertroostingen Gods u te klein, en schuilt er enige zaak bij u?
<TR><TD VALIGN=top>12<TD>Waarom rukt uw hart u weg, en waarom wenken uw ogen?
<TR><TD VALIGN=top>13<TD>Dat gij uw geest keert tegen God, en <I>zulke</I> redenen uit uw mond laat uitgaan.
<TR><TD VALIGN=top>14<TD>Wat is de mens, dat hij zuiver zou zijn, en die geboren is van een vrouw, dat hij rechtvaardig zou zijn?
<TR><TD VALIGN=top>15<TD>Zie, op Zijn heiligen zou Hij niet vertrouwen, en de hemelen zijn niet zuiver in Zijn ogen.
<TR><TD VALIGN=top>16<TD>Hoeveel te meer is een man gruwelijk en stinkende, die het onrecht indrinkt als water?
<TR><TD VALIGN=top>17<TD>Ik zal u wijzen, hoor mij aan, en hetgeen ik gezien heb, dat zal ik vertellen;
<TR><TD VALIGN=top>18<TD>Hetwelk de wijzen verkondigd hebben, en men voor hun vaderen niet verborgen heeft;
<TR><TD VALIGN=top>19<TD>Denwelken alleen het land gegeven was, en door welker midden niemand vreemds doorging.
<TR><TD VALIGN=top>20<TD>Te allen dage doet de goddeloze zichzelven weedom aan; en <I>weinige</I> jaren in getal zijn voor den tiran weggelegd.
<TR><TD VALIGN=top>21<TD>Het geluid der verschrikkingen is in zijn oren; in den vrede zelven komt de verwoester hem over.
<TR><TD VALIGN=top>22<TD>Hij gelooft niet uit de duisternis weder te keren, maar dat hij beloerd wordt ten zwaarde.
<TR><TD VALIGN=top>23<TD>Hij zwerft heen en weder om brood, waar het zijn mag; hij weet, dat bij zijn hand gereed is de dag der duisternis.
<TR><TD VALIGN=top>24<TD>Angst en benauwdheid verschrikken hem; zij overweldigt hem, gelijk een koning, bereid ten strijde.
<TR><TD VALIGN=top>25<TD>Want hij strekt tegen God zijn hand uit, en tegen den Almachtige stelt hij zich geweldiglijk aan.
<TR><TD VALIGN=top>26<TD>Hij loopt tegen Hem aan met den hals, met zijn dikke, hoog verhevene schilden.
<TR><TD VALIGN=top>27<TD>Omdat hij zijn aangezicht met zijn vet bedekt heeft, en rimpelen gemaakt om de weekdarmen;
<TR><TD VALIGN=top>28<TD>En heeft bewoond verdelgde steden, <I>en</I> huizen, die men niet bewoonde, die gereed waren tot <I>steen</I> hopen te worden.
<TR><TD VALIGN=top>29<TD>Hij zal niet rijk worden, en zijn vermogen zal niet bestaan; en hun volmaaktheid zal zich niet uitbreiden op de aarde.
<TR><TD VALIGN=top>30<TD>Hij zal van de duisternis niet ontwijken, de vlam zal zijn scheut verdrogen; hij zal wijken door het geblaas zijns monds.
<TR><TD VALIGN=top>31<TD>Hij betrouwe niet op ijdelheid, <I>waardoor</I> hij verleid wordt; want ijdelheid zal zijn vergelding wezen.
<TR><TD VALIGN=top>32<TD>Als zijn dag nog niet is, zal hij vervuld worden; want zijn tak zal niet groenen.
<TR><TD VALIGN=top>33<TD>Men zal zijn onrijpe druiven afrukken, als van een wijnstok, en zijn bloeisel afwerpen, als van een olijfboom.
<TR><TD VALIGN=top>34<TD>Want de vergadering der huichelaren wordt eenzaam, en het vuur verteert de tenten der geschenken.
<TR><TD VALIGN=top>35<TD>Zijn ontvangen moeite, en baren ijdelheid, en hun buik richt bedrog aan.
<TR><TH COLSPAN=2>
</TABLE>
<BR>
<HR>
<A HREF="jb14.htm" TARGET="bijbeltekst">[Vorig hoofdstuk]</A><A HREF="jb16.htm" TARGET="bijbeltekst">[Volgend hoofdstuk]</A><BR>
</BODY>
</HTML>
