<HTML>
<HEAD>
<TITLE>
Psalmen 119
</TITLE>
</HEAD>
<BODY BGCOLOR="#FFFFFF">
<A HREF=ps1.htm TARGET="bijbeltekst">1</A>
<A HREF=ps2.htm TARGET="bijbeltekst">2</A>
<A HREF=ps3.htm TARGET="bijbeltekst">3</A>
<A HREF=ps4.htm TARGET="bijbeltekst">4</A>
<A HREF=ps5.htm TARGET="bijbeltekst">5</A>
<A HREF=ps6.htm TARGET="bijbeltekst">6</A>
<A HREF=ps7.htm TARGET="bijbeltekst">7</A>
<A HREF=ps8.htm TARGET="bijbeltekst">8</A>
<A HREF=ps9.htm TARGET="bijbeltekst">9</A>
<A HREF=ps10.htm TARGET="bijbeltekst">10</A>
<A HREF=ps11.htm TARGET="bijbeltekst">11</A>
<A HREF=ps12.htm TARGET="bijbeltekst">12</A>
<A HREF=ps13.htm TARGET="bijbeltekst">13</A>
<A HREF=ps14.htm TARGET="bijbeltekst">14</A>
<A HREF=ps15.htm TARGET="bijbeltekst">15</A>
<A HREF=ps16.htm TARGET="bijbeltekst">16</A>
<A HREF=ps17.htm TARGET="bijbeltekst">17</A>
<A HREF=ps18.htm TARGET="bijbeltekst">18</A>
<A HREF=ps19.htm TARGET="bijbeltekst">19</A>
<A HREF=ps20.htm TARGET="bijbeltekst">20</A>
<A HREF=ps21.htm TARGET="bijbeltekst">21</A>
<A HREF=ps22.htm TARGET="bijbeltekst">22</A>
<A HREF=ps23.htm TARGET="bijbeltekst">23</A>
<A HREF=ps24.htm TARGET="bijbeltekst">24</A>
<A HREF=ps25.htm TARGET="bijbeltekst">25</A>
<A HREF=ps26.htm TARGET="bijbeltekst">26</A>
<A HREF=ps27.htm TARGET="bijbeltekst">27</A>
<A HREF=ps28.htm TARGET="bijbeltekst">28</A>
<A HREF=ps29.htm TARGET="bijbeltekst">29</A>
<A HREF=ps30.htm TARGET="bijbeltekst">30</A>
<A HREF=ps31.htm TARGET="bijbeltekst">31</A>
<A HREF=ps32.htm TARGET="bijbeltekst">32</A>
<A HREF=ps33.htm TARGET="bijbeltekst">33</A>
<A HREF=ps34.htm TARGET="bijbeltekst">34</A>
<A HREF=ps35.htm TARGET="bijbeltekst">35</A>
<A HREF=ps36.htm TARGET="bijbeltekst">36</A>
<A HREF=ps37.htm TARGET="bijbeltekst">37</A>
<A HREF=ps38.htm TARGET="bijbeltekst">38</A>
<A HREF=ps39.htm TARGET="bijbeltekst">39</A>
<A HREF=ps40.htm TARGET="bijbeltekst">40</A>
<A HREF=ps41.htm TARGET="bijbeltekst">41</A>
<A HREF=ps42.htm TARGET="bijbeltekst">42</A>
<A HREF=ps43.htm TARGET="bijbeltekst">43</A>
<A HREF=ps44.htm TARGET="bijbeltekst">44</A>
<A HREF=ps45.htm TARGET="bijbeltekst">45</A>
<A HREF=ps46.htm TARGET="bijbeltekst">46</A>
<A HREF=ps47.htm TARGET="bijbeltekst">47</A>
<A HREF=ps48.htm TARGET="bijbeltekst">48</A>
<A HREF=ps49.htm TARGET="bijbeltekst">49</A>
<A HREF=ps50.htm TARGET="bijbeltekst">50</A>
<A HREF=ps51.htm TARGET="bijbeltekst">51</A>
<A HREF=ps52.htm TARGET="bijbeltekst">52</A>
<A HREF=ps53.htm TARGET="bijbeltekst">53</A>
<A HREF=ps54.htm TARGET="bijbeltekst">54</A>
<A HREF=ps55.htm TARGET="bijbeltekst">55</A>
<A HREF=ps56.htm TARGET="bijbeltekst">56</A>
<A HREF=ps57.htm TARGET="bijbeltekst">57</A>
<A HREF=ps58.htm TARGET="bijbeltekst">58</A>
<A HREF=ps59.htm TARGET="bijbeltekst">59</A>
<A HREF=ps60.htm TARGET="bijbeltekst">60</A>
<A HREF=ps61.htm TARGET="bijbeltekst">61</A>
<A HREF=ps62.htm TARGET="bijbeltekst">62</A>
<A HREF=ps63.htm TARGET="bijbeltekst">63</A>
<A HREF=ps64.htm TARGET="bijbeltekst">64</A>
<A HREF=ps65.htm TARGET="bijbeltekst">65</A>
<A HREF=ps66.htm TARGET="bijbeltekst">66</A>
<A HREF=ps67.htm TARGET="bijbeltekst">67</A>
<A HREF=ps68.htm TARGET="bijbeltekst">68</A>
<A HREF=ps69.htm TARGET="bijbeltekst">69</A>
<A HREF=ps70.htm TARGET="bijbeltekst">70</A>
<A HREF=ps71.htm TARGET="bijbeltekst">71</A>
<A HREF=ps72.htm TARGET="bijbeltekst">72</A>
<A HREF=ps73.htm TARGET="bijbeltekst">73</A>
<A HREF=ps74.htm TARGET="bijbeltekst">74</A>
<A HREF=ps75.htm TARGET="bijbeltekst">75</A>
<A HREF=ps76.htm TARGET="bijbeltekst">76</A>
<A HREF=ps77.htm TARGET="bijbeltekst">77</A>
<A HREF=ps78.htm TARGET="bijbeltekst">78</A>
<A HREF=ps79.htm TARGET="bijbeltekst">79</A>
<A HREF=ps80.htm TARGET="bijbeltekst">80</A>
<A HREF=ps81.htm TARGET="bijbeltekst">81</A>
<A HREF=ps82.htm TARGET="bijbeltekst">82</A>
<A HREF=ps83.htm TARGET="bijbeltekst">83</A>
<A HREF=ps84.htm TARGET="bijbeltekst">84</A>
<A HREF=ps85.htm TARGET="bijbeltekst">85</A>
<A HREF=ps86.htm TARGET="bijbeltekst">86</A>
<A HREF=ps87.htm TARGET="bijbeltekst">87</A>
<A HREF=ps88.htm TARGET="bijbeltekst">88</A>
<A HREF=ps89.htm TARGET="bijbeltekst">89</A>
<A HREF=ps90.htm TARGET="bijbeltekst">90</A>
<A HREF=ps91.htm TARGET="bijbeltekst">91</A>
<A HREF=ps92.htm TARGET="bijbeltekst">92</A>
<A HREF=ps93.htm TARGET="bijbeltekst">93</A>
<A HREF=ps94.htm TARGET="bijbeltekst">94</A>
<A HREF=ps95.htm TARGET="bijbeltekst">95</A>
<A HREF=ps96.htm TARGET="bijbeltekst">96</A>
<A HREF=ps97.htm TARGET="bijbeltekst">97</A>
<A HREF=ps98.htm TARGET="bijbeltekst">98</A>
<A HREF=ps99.htm TARGET="bijbeltekst">99</A>
<A HREF=ps100.htm TARGET="bijbeltekst">100</A>
<A HREF=ps101.htm TARGET="bijbeltekst">101</A>
<A HREF=ps102.htm TARGET="bijbeltekst">102</A>
<A HREF=ps103.htm TARGET="bijbeltekst">103</A>
<A HREF=ps104.htm TARGET="bijbeltekst">104</A>
<A HREF=ps105.htm TARGET="bijbeltekst">105</A>
<A HREF=ps106.htm TARGET="bijbeltekst">106</A>
<A HREF=ps107.htm TARGET="bijbeltekst">107</A>
<A HREF=ps108.htm TARGET="bijbeltekst">108</A>
<A HREF=ps109.htm TARGET="bijbeltekst">109</A>
<A HREF=ps110.htm TARGET="bijbeltekst">110</A>
<A HREF=ps111.htm TARGET="bijbeltekst">111</A>
<A HREF=ps112.htm TARGET="bijbeltekst">112</A>
<A HREF=ps113.htm TARGET="bijbeltekst">113</A>
<A HREF=ps114.htm TARGET="bijbeltekst">114</A>
<A HREF=ps115.htm TARGET="bijbeltekst">115</A>
<A HREF=ps116.htm TARGET="bijbeltekst">116</A>
<A HREF=ps117.htm TARGET="bijbeltekst">117</A>
<A HREF=ps118.htm TARGET="bijbeltekst">118</A>
119
<A HREF=ps120.htm TARGET="bijbeltekst">120</A>
<A HREF=ps121.htm TARGET="bijbeltekst">121</A>
<A HREF=ps122.htm TARGET="bijbeltekst">122</A>
<A HREF=ps123.htm TARGET="bijbeltekst">123</A>
<A HREF=ps124.htm TARGET="bijbeltekst">124</A>
<A HREF=ps125.htm TARGET="bijbeltekst">125</A>
<A HREF=ps126.htm TARGET="bijbeltekst">126</A>
<A HREF=ps127.htm TARGET="bijbeltekst">127</A>
<A HREF=ps128.htm TARGET="bijbeltekst">128</A>
<A HREF=ps129.htm TARGET="bijbeltekst">129</A>
<A HREF=ps130.htm TARGET="bijbeltekst">130</A>
<A HREF=ps131.htm TARGET="bijbeltekst">131</A>
<A HREF=ps132.htm TARGET="bijbeltekst">132</A>
<A HREF=ps133.htm TARGET="bijbeltekst">133</A>
<A HREF=ps134.htm TARGET="bijbeltekst">134</A>
<A HREF=ps135.htm TARGET="bijbeltekst">135</A>
<A HREF=ps136.htm TARGET="bijbeltekst">136</A>
<A HREF=ps137.htm TARGET="bijbeltekst">137</A>
<A HREF=ps138.htm TARGET="bijbeltekst">138</A>
<A HREF=ps139.htm TARGET="bijbeltekst">139</A>
<A HREF=ps140.htm TARGET="bijbeltekst">140</A>
<A HREF=ps141.htm TARGET="bijbeltekst">141</A>
<A HREF=ps142.htm TARGET="bijbeltekst">142</A>
<A HREF=ps143.htm TARGET="bijbeltekst">143</A>
<A HREF=ps144.htm TARGET="bijbeltekst">144</A>
<A HREF=ps145.htm TARGET="bijbeltekst">145</A>
<A HREF=ps146.htm TARGET="bijbeltekst">146</A>
<A HREF=ps147.htm TARGET="bijbeltekst">147</A>
<A HREF=ps148.htm TARGET="bijbeltekst">148</A>
<A HREF=ps149.htm TARGET="bijbeltekst">149</A>
<A HREF=ps150.htm TARGET="bijbeltekst">150</A>
<BR><HR><BR>
<TABLE>
<TR><TH COLSPAN=2>Psalmen 119
<TR><TH COLSPAN=2>
<TR><TD VALIGN=top>1<TD>Aleph. Welgelukzalig zijn de oprechten van wandel, die in de wet des HEEREN gaan.
<TR><TD VALIGN=top>2<TD>Welgelukzalig zijn zij, die Zijn getuigenissen onderhouden, <I>die</I> Hem van ganser harte zoeken;
<TR><TD VALIGN=top>3<TD>Ook geen onrecht werken, <I>maar</I> wandelen in Zijn wegen.
<TR><TD VALIGN=top>4<TD>HEERE! Gij hebt geboden, dat men Uw bevelen zeer bewaren zal.
<TR><TD VALIGN=top>5<TD>Och, dat mijn wegen gericht werden, om Uw inzettingen te bewaren!
<TR><TD VALIGN=top>6<TD>Dan zou ik niet beschaamd worden, wanneer ik merken zou op al Uw geboden.
<TR><TD VALIGN=top>7<TD>Ik zal U loven in oprechtheid des harten, als ik de rechten Uwer gerechtigheid geleerd zal hebben.
<TR><TD VALIGN=top>8<TD>Ik zal Uw inzettingen bewaren; verlaat mij niet al te zeer.
<TR><TD VALIGN=top>9<TD>Beth. Waarmede zal de jongeling zijn pad zuiver houden? Als hij <I>dat</I> houdt naar Uw woord.
<TR><TD VALIGN=top>10<TD>Ik zoek U met mijn gehele hart, laat mij van Uw geboden niet afdwalen.
<TR><TD VALIGN=top>11<TD>Ik heb Uw rede in mijn hart verborgen, opdat ik tegen U niet zondigen zou.
<TR><TD VALIGN=top>12<TD>HEERE! Gij zijt gezegend; leer mij Uw inzettingen.
<TR><TD VALIGN=top>13<TD>Ik heb met mijn lippen verteld al de rechten Uws monds.
<TR><TD VALIGN=top>14<TD>Ik ben vrolijker in den weg Uwer getuigenissen, dan over allen rijkdom.
<TR><TD VALIGN=top>15<TD>Ik zal Uw bevelen overdenken, en op Uw paden letten.
<TR><TD VALIGN=top>16<TD>Ik zal mijzelven vermaken in Uw inzettingen; Uw woord zal ik niet vergeten.
<TR><TD VALIGN=top>17<TD>Gimel. Doe wel bij Uw knecht, <I>dat</I> ik leve en Uw woord beware.
<TR><TD VALIGN=top>18<TD>Ontdek mijn ogen, dat ik aanschouwe de wonderen van Uw wet.
<TR><TD VALIGN=top>19<TD>Ik ben een vreemdeling op de aarde, verberg Uw geboden voor mij niet.
<TR><TD VALIGN=top>20<TD>Mijn ziel is verbroken vanwege het verlangen naar Uw oordelen te aller tijd.
<TR><TD VALIGN=top>21<TD>Gij scheldt de vervloekte hovaardigen, die van Uw geboden afdwalen.
<TR><TD VALIGN=top>22<TD>Wentel van mij versmaadheid en verachting, want ik heb Uw getuigenissen onderhouden.
<TR><TD VALIGN=top>23<TD><I>Als</I> zelfs de vorsten zittende tegen mij gesproken hebben, heeft Uw knecht Uw inzettingen betracht.
<TR><TD VALIGN=top>24<TD>Ook zijn Uw getuigenissen mijn vermakingen, <I>en</I> mijn raadslieden.
<TR><TD VALIGN=top>25<TD>Daleth. Mijn ziel kleeft aan het stof; maak mij levend naar Uw woord.
<TR><TD VALIGN=top>26<TD>Ik heb <I>U</I> mijn wegen verteld, en Gij hebt mij verhoord; leer mij Uw inzettingen.
<TR><TD VALIGN=top>27<TD>Geef mij den weg Uwer bevelen te verstaan, opdat ik Uw wonderen betrachte.
<TR><TD VALIGN=top>28<TD>Mijn ziel druipt weg van treurigheid; richt mij op naar Uw woord.
<TR><TD VALIGN=top>29<TD>Wend van mij den weg der valsheid, en verleen mij genadiglijk Uw wet.
<TR><TD VALIGN=top>30<TD>Ik heb verkoren den weg der waarheid, Uw rechten heb ik mij voorgesteld.
<TR><TD VALIGN=top>31<TD>Ik kleef vast aan Uw getuigenissen; o HEERE! beschaam mij niet.
<TR><TD VALIGN=top>32<TD>Ik zal den weg Uwer geboden lopen, als Gij mijn hart verwijd zult hebben.
<TR><TD VALIGN=top>33<TD>He. HEERE! leer mij den weg Uwer inzettingen, en ik zal hem houden ten einde toe.
<TR><TD VALIGN=top>34<TD>Geef mij het verstand, en ik zal Uw wet houden; ja, ik zal ze onderhouden met gansen harte.
<TR><TD VALIGN=top>35<TD>Doe mij treden op het pad Uwer geboden, want daarin heb ik lust.
<TR><TD VALIGN=top>36<TD>Neig mijn hart tot Uw getuigenissen, en niet tot gierigheid.
<TR><TD VALIGN=top>37<TD>Wend mijn ogen af, dat zij geen ijdelheid zien; maak mij levend door Uw wegen.
<TR><TD VALIGN=top>38<TD>Bevestig Uw toezeggingen aan Uw knecht, die Uw vreze toegedaan is.
<TR><TD VALIGN=top>39<TD>Wend mijn smaadheid af, die ik vreze, want Uw rechten zijn goed.
<TR><TD VALIGN=top>40<TD>Zie, ik heb een begeerte tot Uw bevelen; maak mij levend door Uw gerechtigheid.
<TR><TD VALIGN=top>41<TD>Vau. En dat mij Uw goedertierenheden overkomen, o HEERE! Uw heil, naar Uw toezegging;
<TR><TD VALIGN=top>42<TD>Opdat ik mijn smader wat heb te antwoorden, want ik vertrouw op Uw woord.
<TR><TD VALIGN=top>43<TD>En ruk het woord der waarheid van mijn mond niet al te zeer, want ik hoop op Uw rechten.
<TR><TD VALIGN=top>44<TD>Zo zal ik Uw wet steeds onderhouden, eeuwiglijk en altoos.
<TR><TD VALIGN=top>45<TD>En ik zal wandelen in de ruimte, omdat ik Uw bevelen gezocht heb.
<TR><TD VALIGN=top>46<TD>Ook zal ik voor koningen spreken van Uw getuigenissen, en mij niet schamen.
<TR><TD VALIGN=top>47<TD>En ik zal mij vermaken in Uw geboden, die ik liefheb.
<TR><TD VALIGN=top>48<TD>En ik zal mijn handen opheffen naar Uw geboden, die ik liefheb, en ik zal Uw inzettingen betrachten.
<TR><TD VALIGN=top>49<TD>Zain. Gedenk des woords, tot Uw knecht <I>gesproken</I>, op hetwelk Gij mij hebt doen hopen.
<TR><TD VALIGN=top>50<TD>Dit is mijn troost in mijn ellende, want Uw toezegging heeft mij levend gemaakt.
<TR><TD VALIGN=top>51<TD>De hovaardigen hebben mij boven mate zeer bespot; <I>nochtans</I> ben ik van Uw wet niet geweken.
<TR><TD VALIGN=top>52<TD>Ik heb gedacht, o HEERE! aan Uw oordelen van ouds aan, en heb mij getroost.
<TR><TD VALIGN=top>53<TD>Grote beroering heeft mij bevangen vanwege de goddelozen, die Uw wet verlaten.
<TR><TD VALIGN=top>54<TD>Uw inzettingen zijn mij gezangen geweest, ter plaatse mijner vreemdelingschappen.
<TR><TD VALIGN=top>55<TD>HEERE! des nachts ben ik Uws Naams gedachtig geweest, en heb Uw wet bewaard.
<TR><TD VALIGN=top>56<TD>Dat is mij geschied, omdat ik Uw bevelen bewaard heb.
<TR><TD VALIGN=top>57<TD>Cheth. De HEERE is mijn deel, ik heb gezegd, dat ik Uw woorden zal bewaren.
<TR><TD VALIGN=top>58<TD>Ik heb Uw aanschijn ernstelijk gebeden van ganser harte, wees mij genadig naar Uw toezegging.
<TR><TD VALIGN=top>59<TD>Ik heb mijn wegen bedacht, en heb mijn voeten gekeerd tot Uw getuigenissen.
<TR><TD VALIGN=top>60<TD>Ik heb gehaast, en niet vertraagd Uw geboden te onderhouden.
<TR><TD VALIGN=top>61<TD>De goddeloze hopen hebben mij beroofd; <I>nochtans</I> heb ik Uw wet niet vergeten.
<TR><TD VALIGN=top>62<TD>Te middernacht sta ik op, om U te loven voor de rechten Uwer gerechtigheid.
<TR><TD VALIGN=top>63<TD>Ik ben een gezel van allen, die U vrezen, en van hen, die Uw bevelen onderhouden.
<TR><TD VALIGN=top>64<TD>HEERE! de aarde is vol van Uw goedertierenheid; leer mij Uw inzettingen.
<TR><TD VALIGN=top>65<TD>Teth. Gij hebt bij Uw knecht goed gedaan, HEERE, naar Uw woord.
<TR><TD VALIGN=top>66<TD>Leer mij een goeden zin en wetenschap, want ik heb aan Uw geboden geloofd.
<TR><TD VALIGN=top>67<TD>Eer ik verdrukt werd, dwaalde ik, maar nu onderhoud ik Uw woord.
<TR><TD VALIGN=top>68<TD>Gij zijt goed en goeddoende; leer mij Uw inzettingen.
<TR><TD VALIGN=top>69<TD>De hovaardigen hebben leugens tegen mij gestoffeerd; <I>doch</I> ik bewaar Uw bevelen van ganser harte.
<TR><TD VALIGN=top>70<TD>Hun hart is vet als smeer; <I>maar</I> ik heb vermaak <I>in</I> Uw wet.
<TR><TD VALIGN=top>71<TD>Het is mij goed, dat ik verdrukt ben geweest, opdat ik Uw inzettingen leerde.
<TR><TD VALIGN=top>72<TD>De wet Uws monds is mij beter, dan duizenden van goud of zilver.
<TR><TD VALIGN=top>73<TD>Jod. Uw handen hebben mij gemaakt, en bereid; maak mij verstandig, opdat ik Uw geboden lere.
<TR><TD VALIGN=top>74<TD>Die U vrezen, zullen mij aanzien, en zich verblijden, omdat ik op Uw woord gehoopt heb.
<TR><TD VALIGN=top>75<TD>Ik weet, HEERE! dat Uw gerichten de gerechtigheid zijn, en dat Gij mij uit getrouwheid verdrukt hebt.
<TR><TD VALIGN=top>76<TD>Laat toch Uw goedertierenheid zijn om mij te troosten, naar Uw toezegging aan Uw knecht.
<TR><TD VALIGN=top>77<TD>Laat mij Uw barmhartigheden overkomen, opdat ik leve, want Uw wet is al mijn vermaking.
<TR><TD VALIGN=top>78<TD>Laat de hovaardigen beschaamd worden, omdat zij mij met leugen nedergestoten hebben; <I>doch</I> ik betracht Uw geboden.
<TR><TD VALIGN=top>79<TD>Laat hen tot mij keren, die U vrezen, en die Uw getuigenissen kennen.
<TR><TD VALIGN=top>80<TD>Laat mijn hart oprecht zijn tot Uw inzettingen, opdat ik niet beschaamd worde.
<TR><TD VALIGN=top>81<TD>Caph. Mijn ziel is bezweken van verlangen naar Uw heil; op Uw woord heb ik gehoopt.
<TR><TD VALIGN=top>82<TD>Mijn ogen zijn bezweken van verlangen naar Uw toezegging, terwijl ik zeide: Wanneer zult Gij mij vertroosten?
<TR><TD VALIGN=top>83<TD>Want ik ben geworden als een lederen zak in den rook; <I>doch</I> Uw inzettingen heb ik niet vergeten.
<TR><TD VALIGN=top>84<TD>Hoe vele zullen de dagen Uws knechts zijn? Wanneer zult Gij recht doen over mijn vervolgers?
<TR><TD VALIGN=top>85<TD>De hovaardigen hebben mij putten gegraven, hetwelk niet is naar Uw wet.
<TR><TD VALIGN=top>86<TD>Al Uw geboden zijn waarheid; zij vervolgen mij met leugen, help mij.
<TR><TD VALIGN=top>87<TD>Zij hebben mij bijna vernietigd op de aarde, maar ik heb Uw bevelen niet verlaten.
<TR><TD VALIGN=top>88<TD>Maak mij levend naar Uw goedertierenheid, dan zal ik de getuigenis Uws monds onderhouden.
<TR><TD VALIGN=top>89<TD>Lamed. O HEERE! Uw woord bestaat in der eeuwigheid in de hemelen.
<TR><TD VALIGN=top>90<TD>Uw goedertierenheid is van geslacht tot geslacht; Gij hebt de aarde vastgemaakt, en zij blijft staan;
<TR><TD VALIGN=top>91<TD>Naar Uw verordeningen blijven zij <I>nog</I> heden staan, want zij allen zijn Uw knechten.
<TR><TD VALIGN=top>92<TD>Indien Uw wet niet ware geweest al mijn vermaking, ik ware in mijn druk al lang vergaan.
<TR><TD VALIGN=top>93<TD>Ik zal Uw bevelen in der eeuwigheid niet vergeten, want door dezelve hebt Gij mij levend gemaakt.
<TR><TD VALIGN=top>94<TD>Ik ben Uw, behoud mij, want ik heb Uw bevelen gezocht.
<TR><TD VALIGN=top>95<TD>De goddelozen hebben op mij gewacht, om mij te doen vergaan; ik neem acht op Uw getuigenissen.
<TR><TD VALIGN=top>96<TD>In alle volmaaktheid heb ik een einde gezien; <I>maar</I> Uw gebod is zeer wijd.
<TR><TD VALIGN=top>97<TD>Mem. Hoe lief heb ik Uw wet! Zij is mijn betrachting den gansen dag.
<TR><TD VALIGN=top>98<TD>Zij maakt mij door Uw geboden wijzer, dan mijn vijanden zijn, want zij is in eeuwigheid bij mij.
<TR><TD VALIGN=top>99<TD>Ik ben verstandiger dan al mijn leraars, omdat Uw getuigenissen mijn betrachting zijn.
<TR><TD VALIGN=top>100<TD>Ik ben voorzichtiger dan de ouden, omdat ik Uw bevelen bewaard heb.
<TR><TD VALIGN=top>101<TD>Ik heb mijn voeten geweerd van alle kwade paden, opdat ik Uw woord zou onderhouden.
<TR><TD VALIGN=top>102<TD>Ik ben niet geweken van Uw rechten, want Gij hebt mij geleerd.
<TR><TD VALIGN=top>103<TD>Hoe zoet zijn Uw redenen mijn gehemelte geweest, meer dan honig mijn mond!
<TR><TD VALIGN=top>104<TD>Uit Uw bevelen krijg ik verstand, daarom haat ik alle leugenpaden.
<TR><TD VALIGN=top>105<TD>Nun. Uw woord is een lamp voor mijn voet, en een licht voor mijn pad.
<TR><TD VALIGN=top>106<TD>Ik heb gezworen, en zal het bevestigen, dat ik onderhouden zal de rechten Uwer gerechtigheid.
<TR><TD VALIGN=top>107<TD>Ik ben gans zeer verdrukt, HEERE! maak mij levend naar Uw woord.
<TR><TD VALIGN=top>108<TD>Laat U toch, o HEERE! welgevallen de vrijwillige offeranden mijns monds, en leer mij Uw rechten.
<TR><TD VALIGN=top>109<TD>Mijn ziel is geduriglijk in mijn hand; nochtans vergeet ik Uw wet niet.
<TR><TD VALIGN=top>110<TD>De goddelozen hebben mij een strik gelegd; nochtans ben ik niet afgedwaald van Uw bevelen.
<TR><TD VALIGN=top>111<TD>Ik heb Uw getuigenissen genomen tot een eeuwige erve, want zij zijn mijns harten vrolijkheid.
<TR><TD VALIGN=top>112<TD>Ik heb mijn hart geneigd, om Uw inzettingen eeuwiglijk te doen, ten einde toe.
<TR><TD VALIGN=top>113<TD>Samech. Ik haat de kwade ranken, maar heb Uw wet lief.
<TR><TD VALIGN=top>114<TD>Gij zijt mijn Schuilplaats en mijn Schild; op Uw Woord heb ik gehoopt.
<TR><TD VALIGN=top>115<TD>Wijkt van mij, gij boosdoeners! dat ik de geboden mijns Gods moge bewaren.
<TR><TD VALIGN=top>116<TD>Ondersteun mij naar Uw toezegging, opdat ik leve; en laat mij niet beschaamd worden over mijn hope.
<TR><TD VALIGN=top>117<TD>Ondersteun mij, zo zal ik behouden zijn; dan zal ik mij steeds in Uw inzettingen vermaken.
<TR><TD VALIGN=top>118<TD>Gij vertreedt al degenen, die van Uw inzettingen afdwalen, want hun bedrog is leugen.
<TR><TD VALIGN=top>119<TD>Gij doet alle goddelozen der aarde weg <I>als</I> schuim, daarom heb ik Uw getuigenissen lief.
<TR><TD VALIGN=top>120<TD><I>Het</I> <I>haar</I> mijns vleses is te berge gerezen van verschrikking voor U, en ik heb gevreesd voor Uw oordelen.
<TR><TD VALIGN=top>121<TD>Ain. Ik heb recht en gerechtigheid gedaan; geef mij niet over aan mijn onderdrukkers.
<TR><TD VALIGN=top>122<TD>Wees borg voor Uw knecht ten goede; laat de hovaardigen mij niet onderdrukken.
<TR><TD VALIGN=top>123<TD>Mijn ogen zijn bezweken van verlangen naar Uw heil, en naar de toezegging Uwer rechtvaardigheid.
<TR><TD VALIGN=top>124<TD>Doe bij Uw knecht naar Uw goedertierenheid, en leer mij Uw inzettingen.
<TR><TD VALIGN=top>125<TD>Ik ben Uw knecht, maak mij verstandig, en ik zal Uw getuigenissen kennen.
<TR><TD VALIGN=top>126<TD>Het is tijd voor den HEERE, dat Hij werke, <I>want</I> zij hebben Uw wet verbroken.
<TR><TD VALIGN=top>127<TD>Daarom heb ik Uw geboden lief, meer dan goud, ja, meer dan het fijnste goud.
<TR><TD VALIGN=top>128<TD>Daarom heb ik alle <I>Uw</I> bevelen, van alles, voor recht gehouden; <I>maar</I> alle valse pad heb ik gehaat.
<TR><TD VALIGN=top>129<TD>Pe. Uw getuigenissen zijn wonderbaar, daarom bewaart ze mijn ziel.
<TR><TD VALIGN=top>130<TD>De opening Uwer woorden geeft licht, de slechten verstandig makende.
<TR><TD VALIGN=top>131<TD>Ik heb mijn mond wijd opengedaan, en gehijgd, want ik heb verlangd naar Uw geboden.
<TR><TD VALIGN=top>132<TD>Zie mij aan, wees mij genadig, naar het recht aan degenen, die Uw Naam beminnen.
<TR><TD VALIGN=top>133<TD>Maak mijn voetstappen vast in Uw Woord, en laat geen ongerechtigheid over mij heersen.
<TR><TD VALIGN=top>134<TD>Verlos mij van des mensen overlast, en ik zal Uw bevelen onderhouden.
<TR><TD VALIGN=top>135<TD>Doe Uw aangezicht lichten over Uw knecht, en leer mij Uw inzettingen.
<TR><TD VALIGN=top>136<TD>Waterbeken vlieten af uit mijn ogen, omdat zij Uw wet niet onderhouden.
<TR><TD VALIGN=top>137<TD>Tsade. HEERE! Gij zijt rechtvaardig, en elkeen Uwer oordelen is recht.
<TR><TD VALIGN=top>138<TD>Gij hebt de gerechtigheid Uwer getuigenissen, en de waarheid hogelijk geboden.
<TR><TD VALIGN=top>139<TD>Mijn ijver heeft mij doen vergaan, omdat mijn wederpartijders Uw woorden vergeten hebben.
<TR><TD VALIGN=top>140<TD>Uw woord is zeer gelouterd, en Uw knecht heeft het lief.
<TR><TD VALIGN=top>141<TD>Ik ben klein en veracht, <I>doch</I> Uw bevelen vergeet ik niet.
<TR><TD VALIGN=top>142<TD>Uw gerechtigheid is gerechtigheid in eeuwigheid, en Uw wet is de waarheid.
<TR><TD VALIGN=top>143<TD>Benauwdheid en angst hebben mij getroffen, <I>doch</I> Uw geboden zijn mijn vermakingen.
<TR><TD VALIGN=top>144<TD>De gerechtigheid Uwer getuigenissen is in der eeuwigheid; doe ze mij verstaan, zo zal ik leven.
<TR><TD VALIGN=top>145<TD>Koph. Ik heb van ganser harte geroepen: verhoor mij, o HEERE! ik zal Uw inzettingen bewaren.
<TR><TD VALIGN=top>146<TD>Ik heb U aangeroepen, verlos mij, en ik zal Uw getuigenissen onderhouden.
<TR><TD VALIGN=top>147<TD>Ik ben de <I>morgen</I> schemering voorgekomen, en heb geschrei gemaakt; op Uw woord heb ik gehoopt.
<TR><TD VALIGN=top>148<TD>Mijn ogen komen de <I>nacht</I> waken voor, om Uw rede te betrachten.
<TR><TD VALIGN=top>149<TD>Hoor mijn stem naar Uw goedertierenheid, o HEERE! maak mij levend naar Uw recht.
<TR><TD VALIGN=top>150<TD>Die kwade praktijken najagen, genaken <I>mij</I>, zij wijken verre van Uw wet.
<TR><TD VALIGN=top>151<TD><I>Maar</I> Gij, HEERE! zijt nabij, en al Uw geboden zijn waarheid.
<TR><TD VALIGN=top>152<TD>Van ouds heb ik geweten van Uw getuigenissen, dat Gij ze in eeuwigheid gegrond hebt.
<TR><TD VALIGN=top>153<TD>Resch. Zie mijn ellende aan, en help mij uit, want Uw wet heb ik niet vergeten.
<TR><TD VALIGN=top>154<TD>Twist mijn twistzaak, en verlos mij, maak mij levend, naar Uw toezegging.
<TR><TD VALIGN=top>155<TD>Het heil is verre van de goddelozen, want zij zoeken Uw inzettingen niet.
<TR><TD VALIGN=top>156<TD>HEERE! Uw barmhartigheden zijn vele; maak mij levend naar Uw rechten.
<TR><TD VALIGN=top>157<TD>Mijn vervolgers en mijn wederpartijders zijn vele, <I>maar</I> van Uw getuigenissen wijk ik niet.
<TR><TD VALIGN=top>158<TD>Ik heb gezien degenen, die trouwelooslijk handelen, en het verdroot mij, dat zij Uw woord niet onderhielden.
<TR><TD VALIGN=top>159<TD>Zie aan, dat ik Uw bevelen lief heb, o HEERE! maak mij levend naar Uw goedertierenheid.
<TR><TD VALIGN=top>160<TD>Het begin Uws woords is waarheid, en in der eeuwigheid is al het recht Uwer gerechtigheid.
<TR><TD VALIGN=top>161<TD>Schin. De vorsten hebben mij vervolgd zonder oorzaak; maar mijn hart heeft gevreesd voor Uw woord.
<TR><TD VALIGN=top>162<TD>Ik ben vrolijk over Uw toezegging, als een, die een groten buit vindt.
<TR><TD VALIGN=top>163<TD>Ik haat de valsheid, en heb er een gruwel van; <I>maar</I> Uw wet heb ik lief.
<TR><TD VALIGN=top>164<TD>Ik loof U zeven maal des daags, over de rechten Uwer gerechtigheid.
<TR><TD VALIGN=top>165<TD>Die Uw wet beminnen, hebben groten vrede, en zij hebben geen aanstoot.
<TR><TD VALIGN=top>166<TD>O HEERE! ik hoop op Uw heil, en doe Uw geboden.
<TR><TD VALIGN=top>167<TD>Mijn ziel onderhoudt Uw getuigenissen, en ik heb ze zeer lief.
<TR><TD VALIGN=top>168<TD>Ik onderhoud Uw bevelen en Uw getuigenissen, want al mijn wegen zijn voor U.
<TR><TD VALIGN=top>169<TD>Thau. O HEERE! laat mijn geschrei voor Uw aanschijn genaken, maak mij verstandig naar Uw woord.
<TR><TD VALIGN=top>170<TD>Laat mijn smeken voor Uw aanschijn komen, red mij naar Uw toezegging.
<TR><TD VALIGN=top>171<TD>Mijn lippen zullen <I>Uw</I> lof overvloediglijk uitstorten, als Gij mij Uw inzettingen zult geleerd hebben.
<TR><TD VALIGN=top>172<TD>Mijn tong zal spraak houden van Uw rede, want al Uw geboden zijn rechtvaardigheid.
<TR><TD VALIGN=top>173<TD>Laat Uw hand mij te hulp komen, want ik heb Uw bevelen verkoren.
<TR><TD VALIGN=top>174<TD>O HEERE! ik verlang naar Uw heil, en Uw wet is al mijn vermaking.
<TR><TD VALIGN=top>175<TD>Laat mijn ziel leven, en zij zal U loven, en laat Uw rechten mij helpen.
<TR><TD VALIGN=top>176<TD>Ik heb gedwaald als een verloren schaap; zoek Uw knecht, want Uw geboden heb ik niet vergeten.
<TR><TH COLSPAN=2>
</TABLE>
<BR>
<HR>
<A HREF="ps118.htm" TARGET="bijbeltekst">[Vorig hoofdstuk]</A><A HREF="ps120.htm" TARGET="bijbeltekst">[Volgend hoofdstuk]</A><BR>
</BODY>
</HTML>
