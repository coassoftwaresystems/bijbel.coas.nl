<HTML>
<HEAD>
<TITLE>
Markus 14
</TITLE>
</HEAD>
<BODY BGCOLOR="#FFFFFF">
<A HREF=mk1.htm TARGET="bijbeltekst">1</A>
<A HREF=mk2.htm TARGET="bijbeltekst">2</A>
<A HREF=mk3.htm TARGET="bijbeltekst">3</A>
<A HREF=mk4.htm TARGET="bijbeltekst">4</A>
<A HREF=mk5.htm TARGET="bijbeltekst">5</A>
<A HREF=mk6.htm TARGET="bijbeltekst">6</A>
<A HREF=mk7.htm TARGET="bijbeltekst">7</A>
<A HREF=mk8.htm TARGET="bijbeltekst">8</A>
<A HREF=mk9.htm TARGET="bijbeltekst">9</A>
<A HREF=mk10.htm TARGET="bijbeltekst">10</A>
<A HREF=mk11.htm TARGET="bijbeltekst">11</A>
<A HREF=mk12.htm TARGET="bijbeltekst">12</A>
<A HREF=mk13.htm TARGET="bijbeltekst">13</A>
14
<A HREF=mk15.htm TARGET="bijbeltekst">15</A>
<A HREF=mk16.htm TARGET="bijbeltekst">16</A>
<BR><HR><BR>
<TABLE>
<TR><TH COLSPAN=2>Markus 14
<TR><TH COLSPAN=2>
<TR><TD VALIGN=top>1<TD>En het pascha, en <I>het</I> <I>feest</I> der ongehevelde <I>broden</I> was na twee dagen. En de overpriesters en de Schriftgeleerden zochten, hoe zij Hem met listigheid vangen en doden zouden.
<TR><TD VALIGN=top>2<TD>Maar zij zeiden: Niet in het feest, opdat niet misschien oproer onder het volk worde.
<TR><TD VALIGN=top>3<TD>En als Hij te Bethanie was, in het huis van Simon, den melaatse, daar Hij aan <I>tafel</I> zat, kwam een vrouw, hebbende een albasten fles met zalf van onvervalsten nardus, van groten prijs; en de albasten fles gebroken hebbende, goot die op Zijn hoofd.
<TR><TD VALIGN=top>4<TD>En er waren sommigen, die dat zeer kwalijk namen bij zichzelven, en zeiden: Waartoe is dit verlies der zalf geschied?
<TR><TD VALIGN=top>5<TD>Want dezelve had kunnen boven de driehonderd penningen verkocht, en <I>die</I> den armen gegeven worden; en zij vergrimden tegen haar.
<TR><TD VALIGN=top>6<TD>Maar Jezus zeide: Laat af van haar; wat doet gij haar moeite aan? Zij heeft een goed werk aan Mij gewrocht.
<TR><TD VALIGN=top>7<TD>Want de armen hebt gij altijd met u, en wanneer gij wilt, kunt gij hun weldoen; maar Mij hebt gij niet altijd.
<TR><TD VALIGN=top>8<TD>Zij heeft gedaan, hetgeen zij kon; zij is voorgekomen, om Mijn lichaam te zalven, <I>tot</I> <I>een</I> <I>voorbereiding</I> ter begrafenis.
<TR><TD VALIGN=top>9<TD>Voorwaar zeg Ik u: Alwaar dit Evangelie gepredikt zal worden in de gehele wereld, <I>daar</I> zal ook tot haar gedachtenis gesproken worden, van hetgeen zij gedaan heeft.
<TR><TD VALIGN=top>10<TD>En Judas Iskariot, een van de twaalven, ging heen tot de overpriesters, opdat hij Hem hun zou overleveren.
<TR><TD VALIGN=top>11<TD>En zij, <I>dat</I> horende, waren verblijd, en beloofden hem geld te geven; en hij zocht, hoe hij Hem bekwamelijk overleveren zou.
<TR><TD VALIGN=top>12<TD>En op den eersten dag der ongehevelde <I>broden</I>, wanneer zij het pascha slachtten, zeiden Zijn discipelen tot Hem: Waar wilt Gij, dat wij heengaan, en bereiden, dat Gij het pascha eet?
<TR><TD VALIGN=top>13<TD>En Hij zond twee van Zijn discipelen uit, en zeide tot hen: Gaat henen in de stad, en u zal een mens ontmoeten, dragende een kruik water, volgt dien;
<TR><TD VALIGN=top>14<TD>En zo waar hij ingaat, zegt tot den heer des huizes: De Meester zegt: Waar is de eetzaal, daar Ik het pascha met Mijn discipelen eten zal?
<TR><TD VALIGN=top>15<TD>En hij zal u wijzen een grote opperzaal, toegerust <I>en</I> gereed; bereidt het ons aldaar.
<TR><TD VALIGN=top>16<TD>En Zijn discipelen gingen uit, en kwamen in de stad, en vonden het, gelijk Hij hun gezegd had, en bereidden het pascha.
<TR><TD VALIGN=top>17<TD>En als het avond geworden was, kwam Hij met de twaalven.
<TR><TD VALIGN=top>18<TD>En als zij aanzaten en aten, zeide Jezus: Voorwaar, Ik zeg u, dat een van u, die met Mij eet, Mij zal verraden.
<TR><TD VALIGN=top>19<TD>En zij begonnen bedroefd te worden, en de een na de ander tot Hem te zeggen: Ben ik het? En een ander: Ben ik het?
<TR><TD VALIGN=top>20<TD>Maar Hij antwoordde en zeide tot hen: <I>Het</I> <I>is</I> een uit de twaalven, die met Mij in de schotel indoopt.
<TR><TD VALIGN=top>21<TD>De Zoon des mensen gaat wel heen, gelijk van Hem geschreven is; maar wee dien mens, door welken de Zoon des mensen verraden wordt! Het ware hem goed, zo die mens niet geboren ware geweest.
<TR><TD VALIGN=top>22<TD>En als zij aten, nam Jezus brood, en als Hij gezegend had, brak Hij het, en gaf het hun, en zeide: Neemt, eet, dat is Mijn lichaam.
<TR><TD VALIGN=top>23<TD>En Hij nam den drinkbeker, en gedankt hebbende, gaf hun <I>dien</I>; en zij dronken allen uit denzelven.
<TR><TD VALIGN=top>24<TD>En Hij zeide tot hen: Dat is Mijn bloed, het <I>bloed</I> des Nieuwen Testaments, hetwelk voor velen vergoten wordt.
<TR><TD VALIGN=top>25<TD>Voorwaar, Ik zeg u, dat Ik niet meer zal drinken van de vrucht des wijnstoks, tot op dien dag, wanneer Ik dezelve nieuw zal drinken in het Koninkrijk Gods.
<TR><TD VALIGN=top>26<TD>En als zij den lofzang gezongen hadden, gingen zij uit naar den Olijfberg.
<TR><TD VALIGN=top>27<TD>En Jezus zeide tot hen: Gij zult in dezen nacht allen aan Mij geergerd worden; want er is geschreven: Ik zal den Herder slaan, en de schapen zullen verstrooid worden.
<TR><TD VALIGN=top>28<TD>Maar nadat Ik zal opgestaan zijn, zal Ik u voorgaan naar Galilea.
<TR><TD VALIGN=top>29<TD>En Petrus zeide tot Hem: Of zij ook allen geergerd werden, zo zal ik toch niet <I>geergerd</I> <I>worden</I>.
<TR><TD VALIGN=top>30<TD>En Jezus zeide tot hem: Voorwaar, Ik zeg u, dat heden in dezen nacht, eer de haan tweemaal gekraaid zal hebben, gij Mij driemaal zult verloochenen.
<TR><TD VALIGN=top>31<TD>Maar hij zeide nog des te meer: Al moest ik met U sterven, zo zal ik U geenszins verloochenen. En insgelijks zeiden zij ook allen.
<TR><TD VALIGN=top>32<TD>En zij kwamen in een plaats, welker naam was Gethsemane, en Hij zeide tot Zijn discipelen: Zit hier neder, totdat Ik gebeden zal hebben.
<TR><TD VALIGN=top>33<TD>En Hij nam met Zich Petrus, en Jakobus, en Johannes, en begon verbaasd en zeer beangst te worden;
<TR><TD VALIGN=top>34<TD>En zeide tot hen: Mijn ziel is geheel bedroefd tot den dood toe; blijft hier, en waakt.
<TR><TD VALIGN=top>35<TD>En een weinig voortgegaan zijnde, viel Hij op de aarde, en bad, zo het mogelijk ware, dat die ure van Hem voorbijging.
<TR><TD VALIGN=top>36<TD>En Hij zeide: Abba, Vader, alle dingen zijn U mogelijk; neem dezen drinkbeker van Mij weg, doch niet wat Ik wil, maar wat Gij <I>wilt</I>.
<TR><TD VALIGN=top>37<TD>En Hij kwam, en vond hen slapende, en zeide tot Petrus: Simon, slaapt gij? Kunt gij niet een uur waken?
<TR><TD VALIGN=top>38<TD>Waakt en bidt, opdat gij niet in verzoeking komt; de geest <I>is</I> wel gewillig, maar het vlees is zwak.
<TR><TD VALIGN=top>39<TD>En wederom heengegaan zijnde, bad Hij, sprekende dezelfde woorden.
<TR><TD VALIGN=top>40<TD>En wedergekeerd zijnde, vond Hij hen wederom slapende, want hun ogen waren bezwaard; en zij wisten niet, wat zij Hem antwoorden zouden.
<TR><TD VALIGN=top>41<TD>En Hij kwam ten derden male, en zeide tot hen: Slaapt <I>nu</I> voort, en rust; het is genoeg, de ure is gekomen; ziet, de Zoon des mensen wordt overgeleverd in de handen der zondaren.
<TR><TD VALIGN=top>42<TD>Staat op, laat ons gaan; ziet, die Mij verraadt, is nabij.
<TR><TD VALIGN=top>43<TD>En terstond, als Hij nog sprak, kwam Judas aan, die een was van de twaalven, en met hem een grote schare, met zwaarden en stokken, <I>gezonden</I> van de overpriesters, en de schriftgeleerden, en de ouderlingen.
<TR><TD VALIGN=top>44<TD>En die Hem verried, had hun een gemeen teken gegeven, zeggende: Dien ik kussen zal, Die is het, grijpt Hem, en leidt Hem zekerlijk henen.
<TR><TD VALIGN=top>45<TD>En als hij gekomen was, ging hij terstond tot Hem, en zeide: Rabbi, Rabbi, en kuste Hem.
<TR><TD VALIGN=top>46<TD>En zij sloegen hun handen aan Hem, en grepen Hem.
<TR><TD VALIGN=top>47<TD>En een dergenen, die daarbij stonden, het zwaard trekkende, sloeg den dienstknecht des hogepriesters, en hieuw hem zijn oor af.
<TR><TD VALIGN=top>48<TD>En Jezus, antwoordende, zeide tot hen: Zijt gij uitgegaan, met zwaarden en stokken, als tegen een moordenaar, om Mij te vangen?
<TR><TD VALIGN=top>49<TD>Dagelijks was Ik bij ulieden in den tempel, lerende, en gij hebt Mij niet gegrepen; maar <I>dit</I> <I>geschiedt</I>, opdat de Schriften vervuld zouden worden.
<TR><TD VALIGN=top>50<TD>En zij, Hem verlatende, zijn allen gevloden.
<TR><TD VALIGN=top>51<TD>En een zeker jongeling volgde Hem, hebbende een lijnwaad omgedaan over het naakte <I>lijf</I>, en de jongelingen grepen hem.
<TR><TD VALIGN=top>52<TD>En hij, het lijnwaad verlatende, is naakt van hen gevloden.
<TR><TD VALIGN=top>53<TD>En zij leidden Jezus henen tot den hogepriester; en bij hem vergaderden al de overpriesters, en de ouderlingen, en de schriftgeleerden.
<TR><TD VALIGN=top>54<TD>En Petrus volgde Hem van verre, tot binnen in de zaal des hogepriesters, en hij was mede zittende met de dienaren, en zich warmende bij het vuur.
<TR><TD VALIGN=top>55<TD>En de overpriesters, en de gehele raad, zochten getuigenis tegen Jezus, om Hem te doden, en vonden niet.
<TR><TD VALIGN=top>56<TD>Want velen getuigden valselijk tegen Hem, en de getuigenissen waren niet eenparig.
<TR><TD VALIGN=top>57<TD>En enigen, opstaande, getuigden valselijk tegen Hem, zeggende:
<TR><TD VALIGN=top>58<TD>Wij hebben Hem horen zeggen: Ik zal dezen tempel, die met handen gemaakt is, afbreken, en in drie dagen een anderen, zonder handen gemaakt, bouwen.
<TR><TD VALIGN=top>59<TD>En ook alzo was hun getuigenis niet eenparig.
<TR><TD VALIGN=top>60<TD>En de hogepriester, in het midden opstaande, vraagde Jezus, zeggende: Antwoordt Gij niets? Wat getuigen dezen tegen U?
<TR><TD VALIGN=top>61<TD>Maar Hij zweeg stil, en antwoordde niets. Wederom vraagde Hem de hogepriester, en zeide tot Hem: Zijt Gij de Christus, de Zoon des gezegenden <I>Gods</I>?
<TR><TD VALIGN=top>62<TD>En Jezus zeide: Ik ben het. En gijlieden zult den Zoon des mensen zien zitten ter rechter <I>hand</I> der kracht <I>Gods</I>, en komen met de wolken des hemels.
<TR><TD VALIGN=top>63<TD>En de hogepriester, verscheurende zijn klederen, zeide: Wat hebben wij nog getuigen van node?
<TR><TD VALIGN=top>64<TD>Gij hebt de <I>gods</I> lastering gehoord; wat dunkt ulieden? En zij allen veroordeelden Hem, des doods schuldig te zijn.
<TR><TD VALIGN=top>65<TD>En sommigen begonnen Hem te bespuwen, en Zijn aangezicht te bedekken, en met vuisten te slaan, en tot Hem te zeggen: Profeteer! En de dienaars gaven Hem kinnebakslagen.
<TR><TD VALIGN=top>66<TD>En als Petrus beneden in de zaal was, kwam een van de dienstmaagden des hogepriesters;
<TR><TD VALIGN=top>67<TD>En ziende Petrus zich warmende, zag zij hem aan, en zeide: Ook gij waart met Jezus den Nazarener.
<TR><TD VALIGN=top>68<TD>Maar hij heeft het geloochend, zeggende: Ik ken <I>Hem</I> niet, en ik weet niet, wat gij zegt. En hij ging buiten in de voorzaal, en de haan kraaide.
<TR><TD VALIGN=top>69<TD>En de dienstmaagd, hem wederom ziende, begon te zeggen tot degenen, die daarbij stonden: Deze is een van die.
<TR><TD VALIGN=top>70<TD>Maar hij loochende het wederom. En een weinig daarna, die daarbij stonden, zeiden wederom tot Petrus: Waarlijk, gij zijt een van die; want gij zijt ook een Galileer, en uw spraak gelijkt.
<TR><TD VALIGN=top>71<TD>En hij begon <I>zichzelven</I> te vervloeken en te zweren: Ik ken dezen Mens niet, Dien gij zegt.
<TR><TD VALIGN=top>72<TD>En de haan kraaide de tweede maal; en Petrus werd indachtig het woord, hetwelk Jezus tot hem gezegd had: Eer de haan tweemaal gekraaid zal hebben, zult gij Mij driemaal verloochenen. En hij, <I>zich</I> van daar makende, weende.
<TR><TH COLSPAN=2>
</TABLE>
<BR>
<HR>
<A HREF="mk13.htm" TARGET="bijbeltekst">[Vorig hoofdstuk]</A><A HREF="mk15.htm" TARGET="bijbeltekst">[Volgend hoofdstuk]</A><BR>
</BODY>
</HTML>
