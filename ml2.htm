<HTML>
<HEAD>
<TITLE>
Maleachi 2
</TITLE>
</HEAD>
<BODY BGCOLOR="#FFFFFF">
<A HREF=ml1.htm TARGET="bijbeltekst">1</A>
2
<A HREF=ml3.htm TARGET="bijbeltekst">3</A>
<A HREF=ml4.htm TARGET="bijbeltekst">4</A>
<BR><HR><BR>
<TABLE>
<TR><TH COLSPAN=2>Maleachi 2
<TR><TH COLSPAN=2>
<TR><TD VALIGN=top>1<TD>En nu, gij priesters! tot u wordt dit gebod <I>gezonden</I>;
<TR><TD VALIGN=top>2<TD>Indien gij <I>het</I> niet zult horen, en indien gij het niet zult ter harte nemen, om Mijn Naam eer te geven, zegt de HEERE der heirscharen, zo zal Ik den vloek onder u zenden, en Ik zal uw zegeningen vervloeken; ja, Ik heb ook <I>alrede</I> elkeen derzelve vervloekt, omdat gij <I>het</I> niet ter harte neemt.
<TR><TD VALIGN=top>3<TD>Ziet, Ik zal u het zaad verderven; en Ik zal drek op uw aangezichten strooien, den drek uwer feesten, zodat men u met denzelven wegnemen zal.
<TR><TD VALIGN=top>4<TD>Dan zult gij weten, dat Ik dit gebod tot u gezonden heb; opdat Mijn verbond met Levi zij, zegt de HEERE der heirscharen.
<TR><TD VALIGN=top>5<TD>Mijn verbond met hem was het leven, en de vrede; en Ik gaf hem die <I>tot</I> een vreze; en hij vreesde Mij, en hij werd om Mijns Naams wil verschrikt.
<TR><TD VALIGN=top>6<TD>De wet der waarheid was in zijn mond, en er werd geen onrecht in zijn lippen gevonden; hij wandelde met Mij in vrede en in rechtmatigheid, en hij bekeerde er velen van ongerechtigheid.
<TR><TD VALIGN=top>7<TD>Want de lippen der priesters zullen de wetenschap bewaren, en men zal uit zijn mond de wet zoeken; want hij is een engel des HEEREN der heirscharen.
<TR><TD VALIGN=top>8<TD>Maar gij zijt van den weg afgeweken, gij hebt er velen doen struikelen in de wet, gij hebt het verbond met Levi verdorven, zegt de HEERE der heirscharen.
<TR><TD VALIGN=top>9<TD>Daarom heb Ik ook u verachtelijk en onwaard gemaakt voor het ganse volk, dewijl gij Mijn wegen niet houdt, maar het aangezicht aanneemt in de wet.
<TR><TD VALIGN=top>10<TD>Hebben wij niet allen een Vader? Heeft niet een God ons geschapen? Waarom handelen wij <I>dan</I> trouwelooslijk de een tegen den ander, ontheiligende het verbond onzer vaderen?
<TR><TD VALIGN=top>11<TD>Juda handelt trouwelooslijk, en er wordt een gruwel gedaan in Israel, en in Jeruzalem; want Juda ontheiligt de heiligheid des HEEREN, welke Hij liefheeft; want hij heeft de dochters eens vreemden gods getrouwd.
<TR><TD VALIGN=top>12<TD>De HEERE zal den man, die zulks doet, uitroeien uit de hutten van Jakob, dien, die waakt, en dien, die antwoordt, en die den HEERE der heirscharen spijsoffer brengt.
<TR><TD VALIGN=top>13<TD>Dit tweede doet gijlieden ook, dat gij het altaar des HEEREN bedekt met tranen, met wening en met zuchting; zodat Hij niet meer het spijsoffer aanschouwen, noch met welgevallen van uw hand ontvangen wil.
<TR><TD VALIGN=top>14<TD>Gij nu zegt: Waarom? Daarom dat de HEERE een Getuige geweest is, tussen u en tussen de huisvrouw uwer jeugd, met dewelke gij trouwelooslijk handelt; daar zij toch uw gezellin, en de huisvrouw uws verbonds is.
<TR><TD VALIGN=top>15<TD>Heeft Hij niet maar een gemaakt, hoewel Hij des geestes overig had? En waarom <I>maar</I> dien enen? Hij zocht een zaad Gods. Daarom, wacht u met uw geest, en dat niemand trouwelooslijk handele tegen de huisvrouw zijner jeugd.
<TR><TD VALIGN=top>16<TD>Want de HEERE, de God Israels, zegt, dat Hij het verlaten haat, alhoewel hij den wrevel bedekt met Zijn kleed, zegt de HEERE der heirscharen; daarom wacht u met uw geest, dat gij niet trouwelooslijk handelt.
<TR><TD VALIGN=top>17<TD>Gij vermoeit den HEERE met uw woorden; nog zegt gij: Waarmede vermoeien wij <I>Hem</I>? Daarmede, dat gij zegt: Al wie kwaad doet, is goed in de ogen des HEEREN, en Hij heeft lust aan zodanigen; of, waar is de God des oordeels?
<TR><TH COLSPAN=2>
</TABLE>
<BR>
<HR>
<A HREF="ml1.htm" TARGET="bijbeltekst">[Vorig hoofdstuk]</A><A HREF="ml3.htm" TARGET="bijbeltekst">[Volgend hoofdstuk]</A><BR>
</BODY>
</HTML>
