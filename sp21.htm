<HTML>
<HEAD>
<TITLE>
Spreuken 21
</TITLE>
</HEAD>
<BODY BGCOLOR="#FFFFFF">
<A HREF=sp1.htm TARGET="bijbeltekst">1</A>
<A HREF=sp2.htm TARGET="bijbeltekst">2</A>
<A HREF=sp3.htm TARGET="bijbeltekst">3</A>
<A HREF=sp4.htm TARGET="bijbeltekst">4</A>
<A HREF=sp5.htm TARGET="bijbeltekst">5</A>
<A HREF=sp6.htm TARGET="bijbeltekst">6</A>
<A HREF=sp7.htm TARGET="bijbeltekst">7</A>
<A HREF=sp8.htm TARGET="bijbeltekst">8</A>
<A HREF=sp9.htm TARGET="bijbeltekst">9</A>
<A HREF=sp10.htm TARGET="bijbeltekst">10</A>
<A HREF=sp11.htm TARGET="bijbeltekst">11</A>
<A HREF=sp12.htm TARGET="bijbeltekst">12</A>
<A HREF=sp13.htm TARGET="bijbeltekst">13</A>
<A HREF=sp14.htm TARGET="bijbeltekst">14</A>
<A HREF=sp15.htm TARGET="bijbeltekst">15</A>
<A HREF=sp16.htm TARGET="bijbeltekst">16</A>
<A HREF=sp17.htm TARGET="bijbeltekst">17</A>
<A HREF=sp18.htm TARGET="bijbeltekst">18</A>
<A HREF=sp19.htm TARGET="bijbeltekst">19</A>
<A HREF=sp20.htm TARGET="bijbeltekst">20</A>
21
<A HREF=sp22.htm TARGET="bijbeltekst">22</A>
<A HREF=sp23.htm TARGET="bijbeltekst">23</A>
<A HREF=sp24.htm TARGET="bijbeltekst">24</A>
<A HREF=sp25.htm TARGET="bijbeltekst">25</A>
<A HREF=sp26.htm TARGET="bijbeltekst">26</A>
<A HREF=sp27.htm TARGET="bijbeltekst">27</A>
<A HREF=sp28.htm TARGET="bijbeltekst">28</A>
<A HREF=sp29.htm TARGET="bijbeltekst">29</A>
<A HREF=sp30.htm TARGET="bijbeltekst">30</A>
<A HREF=sp31.htm TARGET="bijbeltekst">31</A>
<BR><HR><BR>
<TABLE>
<TR><TH COLSPAN=2>Spreuken 21
<TR><TH COLSPAN=2>
<TR><TD VALIGN=top>1<TD>Des konings hart is in de hand des HEEREN <I>als</I> waterbeken. Hij neigt het tot al wat Hij wil.
<TR><TD VALIGN=top>2<TD>Alle weg des mensen is recht in zijn ogen; maar de HEERE weegt de harten.
<TR><TD VALIGN=top>3<TD>Gerechtigheid en recht te doen is bij den HEERE uitgelezener dan offer.
<TR><TD VALIGN=top>4<TD>Hoogheid der ogen, en trotsheid des harten, <I>en</I> de ploeging der goddelozen, zijn zonde.
<TR><TD VALIGN=top>5<TD>De gedachten des vlijtigen zijn alleen tot overschot; maar van een ieder, die haastig is, alleen tot gebrek.
<TR><TD VALIGN=top>6<TD>Te arbeiden om schatten met een valse tong, is een voortgedrevene ijdelheid dergenen, die den dood zoeken.
<TR><TD VALIGN=top>7<TD>De verwoesting der goddelozen zal hen doorsnijden, omdat zij weigeren recht te doen.
<TR><TD VALIGN=top>8<TD>De weg des mensen is gans verkeerd en vreemd; maar het werk des zuiveren is recht.
<TR><TD VALIGN=top>9<TD>Het is beter te wonen op een hoek van het dak, dan met een kijfachtige huisvrouw, en dat <I>in</I> een huis van gezelschap.
<TR><TD VALIGN=top>10<TD>De ziel des goddelozen begeert het kwaad; zijn naaste krijgt geen genade in zijn ogen.
<TR><TD VALIGN=top>11<TD>Als men den spotter straft, wordt de slechte wijs; en als men den wijze onderricht, neemt hij wetenschap aan.
<TR><TD VALIGN=top>12<TD>De rechtvaardige let verstandelijk op des goddelozen huis, als <I>God</I> de goddelozen in het kwaad stort.
<TR><TD VALIGN=top>13<TD>Die zijn oor stopt voor het geschrei des armen, die zal ook roepen, en niet verhoord worden.
<TR><TD VALIGN=top>14<TD>Een gift in het verborgene houdt den toorn onder, en een geschenk in den schoot de sterke grimmigheid.
<TR><TD VALIGN=top>15<TD>Het is den rechtvaardige een blijdschap recht te doen; maar voor de werkers der ongerechtigheid is het verschrikking.
<TR><TD VALIGN=top>16<TD>Een mens, die van den weg des verstands afdwaalt, zal in de gemeente der doden rusten.
<TR><TD VALIGN=top>17<TD>Die blijdschap liefheeft, die zal gebrek lijden; die wijn en olie liefheeft, zal niet rijk worden.
<TR><TD VALIGN=top>18<TD>De goddeloze is een rantsoen voor de rechtvaardigen, en de trouweloze voor de oprechten.
<TR><TD VALIGN=top>19<TD>Het is beter te wonen in een woest land, dan bij een zeer kijfachtige en toornige huisvrouw.
<TR><TD VALIGN=top>20<TD>In des wijzen woning is een gewenste schat, en olie; maar een zot mens verslindt zulks.
<TR><TD VALIGN=top>21<TD>Die rechtvaardigheid en weldadigheid najaagt, zal het leven, rechtvaardigheid en eer vinden.
<TR><TD VALIGN=top>22<TD>De wijze beklimt de stad der geweldigen, en werpt de sterkte huns vertrouwens neder.
<TR><TD VALIGN=top>23<TD>Die zijn mond en zijn tong bewaart, bewaart zijn ziel van benauwdheden.
<TR><TD VALIGN=top>24<TD>Die een hovaardig pocher is, zijn naam is spotter; hij gaat met hovaardige verbolgenheid te werk.
<TR><TD VALIGN=top>25<TD>De begeerte des luiaards zal hem doden, want zijn handen weigeren te werken.
<TR><TD VALIGN=top>26<TD>Den gansen dag begeert hij begeerlijke dingen; maar de rechtvaardige zal geven, en niet inhouden.
<TR><TD VALIGN=top>27<TD>Het offer der goddelozen is een gruwel; hoeveel te meer, als zij het met een schandelijk voornemen brengen!
<TR><TD VALIGN=top>28<TD>Een leugenachtig getuige zal vergaan; en een man, die hoort, zal spreken tot overwinning.
<TR><TD VALIGN=top>29<TD>Een goddeloos man sterkt zich in zijn aangezicht; maar de oprechte, die maakt zijn weg vast.
<TR><TD VALIGN=top>30<TD>Er is geen wijsheid, en er is geen verstand, en er is geen raad tegen den HEERE.
<TR><TD VALIGN=top>31<TD>Het paard wordt bereid tegen den dag des strijds; maar de overwinning is des HEEREN.
<TR><TH COLSPAN=2>
</TABLE>
<BR>
<HR>
<A HREF="sp20.htm" TARGET="bijbeltekst">[Vorig hoofdstuk]</A><A HREF="sp22.htm" TARGET="bijbeltekst">[Volgend hoofdstuk]</A><BR>
</BODY>
</HTML>
