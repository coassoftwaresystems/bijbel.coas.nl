<HTML>
<HEAD>
<TITLE>
Galaten 4
</TITLE>
</HEAD>
<BODY BGCOLOR="#FFFFFF">
<A HREF=gl1.htm TARGET="bijbeltekst">1</A>
<A HREF=gl2.htm TARGET="bijbeltekst">2</A>
<A HREF=gl3.htm TARGET="bijbeltekst">3</A>
4
<A HREF=gl5.htm TARGET="bijbeltekst">5</A>
<A HREF=gl6.htm TARGET="bijbeltekst">6</A>
<BR><HR><BR>
<TABLE>
<TR><TH COLSPAN=2>Galaten 4
<TR><TH COLSPAN=2>
<TR><TD VALIGN=top>1<TD>Doch ik zeg, zo langen tijd als de erfgenaam een kind is, zo verschilt hij niets van een dienstknecht, hoewel hij een heer is van alles;
<TR><TD VALIGN=top>2<TD>Maar hij is onder voogden en verzorgers, tot den tijd van den vader te voren gesteld.
<TR><TD VALIGN=top>3<TD>Alzo wij ook, toen wij kinderen waren, zo waren wij dienstbaar gemaakt onder de eerste beginselen der wereld.
<TR><TD VALIGN=top>4<TD>Maar wanneer de volheid des tijds gekomen is, heeft God Zijn Zoon uitgezonden, geworden uit een vrouw, geworden onder de wet;
<TR><TD VALIGN=top>5<TD>Opdat Hij degenen, die onder de wet waren, verlossen zou, <I>en</I> opdat wij de aanneming tot kinderen verkrijgen zouden.
<TR><TD VALIGN=top>6<TD>En overmits gij kinderen zijt, zo heeft God den Geest Zijns Zoons uitgezonden in uw harten, Die roept: Abba, Vader!
<TR><TD VALIGN=top>7<TD>Zo dan, gij zijt niet meer een dienstknecht, maar een zoon; en indien gij een zoon zijt, zo zijt gij ook een erfgenaam van God door Christus.
<TR><TD VALIGN=top>8<TD>Maar toen, als gij God niet kendet, diendet gij degenen, die van nature geen goden zijn;
<TR><TD VALIGN=top>9<TD>En nu, als gij God kent, ja, veelmeer van God gekend zijt, hoe keert gij u wederom tot de zwakke en arme beginselen, welke gij wederom van voren aan wilt dienen?
<TR><TD VALIGN=top>10<TD>Gij onderhoudt dagen, en maanden, en tijden, en jaren.
<TR><TD VALIGN=top>11<TD>Ik vrees voor u, dat ik niet enigszins tevergeefs aan u gearbeid heb.
<TR><TD VALIGN=top>12<TD>Weest gij als ik, want ook ik ben als gij; broeders, ik bid u; gij hebt mij geen ongelijk gedaan.
<TR><TD VALIGN=top>13<TD>En gij weet, dat ik u door zwakheid des vleses het Evangelie de eerste maal verkondigd heb;
<TR><TD VALIGN=top>14<TD>En mijn verzoeking, die in mijn vlees <I>geschiedde</I>, hebt gij niet veracht noch verfoeid; maar gij naamt mij aan als een engel Gods, <I>ja</I>, als Christus Jezus.
<TR><TD VALIGN=top>15<TD>Welke was dan uw gelukachting? Want ik geef u getuigenis, dat gij, zo het mogelijk ware, uw ogen zoudt uitgegraven, en mij gegeven hebben.
<TR><TD VALIGN=top>16<TD>Ben ik dan uw vijand geworden, u de waarheid zeggende?
<TR><TD VALIGN=top>17<TD>Zij ijveren niet recht over u; maar zij willen ons uitsluiten, opdat gij over hen zoudt ijveren.
<TR><TD VALIGN=top>18<TD>Doch in het goede te allen tijd te ijveren is goed, en niet alleenlijk, als ik bij u tegenwoordig ben;
<TR><TD VALIGN=top>19<TD>Mijn kinderkens, die ik wederom arbeide te baren, totdat Christus een gestalte in u krijge.
<TR><TD VALIGN=top>20<TD>Doch ik wilde, dat ik nu tegenwoordig bij u ware, en mijn stem mocht veranderen; want ik ben in twijfel over u.
<TR><TD VALIGN=top>21<TD>Zegt mij, gij, die onder de wet wilt zijn, hoort gij de wet niet?
<TR><TD VALIGN=top>22<TD>Want er is geschreven, dat Abraham twee zonen had, een uit de dienstmaagd, en een uit de vrije.
<TR><TD VALIGN=top>23<TD>Maar gene, die uit de dienstmaagd was, is naar het vlees geboren geweest; doch deze, die uit de vrije was, door de beloftenis;
<TR><TD VALIGN=top>24<TD>Hetwelk dingen zijn, die andere beduiding hebben; want deze zijn de twee verbonden; het ene van den berg Sinai, tot dienstbaarheid barende, hetwelk is Agar;
<TR><TD VALIGN=top>25<TD>Want dit, <I>namelijk</I> Agar, is Sinai, een berg in Arabie, en komt overeen met Jeruzalem, dat nu is, en dienstbaar is met haar kinderen.
<TR><TD VALIGN=top>26<TD>Maar Jeruzalem, dat boven is, dat is vrij, hetwelk is ons aller moeder.
<TR><TD VALIGN=top>27<TD>Want er is geschreven: Wees vrolijk, gij onvruchtbare, die niet baart, breek uit en roep, gij, die geen barensnood hebt, want de kinderen der eenzame zijn veel meer, dan dergene, die den man heeft.
<TR><TD VALIGN=top>28<TD>Maar wij, broeders, zijn kinderen der belofte, als Izak was.
<TR><TD VALIGN=top>29<TD>Doch gelijkerwijs toen, die naar het vlees geboren was, vervolgde dengene, die naar den Geest <I>geboren</I> <I>was</I>, alzo ook nu.
<TR><TD VALIGN=top>30<TD>Maar wat zegt de Schrift? Werp de dienstmaagd uit en haar zoon; want de zoon der dienstmaagd zal geenszins erven met den zoon der vrije.
<TR><TD VALIGN=top>31<TD>Zo dan, broeders, wij zijn niet kinderen der dienstmaagd, maar der vrije.
<TR><TH COLSPAN=2>
</TABLE>
<BR>
<HR>
<A HREF="gl3.htm" TARGET="bijbeltekst">[Vorig hoofdstuk]</A><A HREF="gl5.htm" TARGET="bijbeltekst">[Volgend hoofdstuk]</A><BR>
</BODY>
</HTML>
