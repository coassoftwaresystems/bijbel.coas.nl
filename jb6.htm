<HTML>
<HEAD>
<TITLE>
Job 6
</TITLE>
</HEAD>
<BODY BGCOLOR="#FFFFFF">
<A HREF=jb1.htm TARGET="bijbeltekst">1</A>
<A HREF=jb2.htm TARGET="bijbeltekst">2</A>
<A HREF=jb3.htm TARGET="bijbeltekst">3</A>
<A HREF=jb4.htm TARGET="bijbeltekst">4</A>
<A HREF=jb5.htm TARGET="bijbeltekst">5</A>
6
<A HREF=jb7.htm TARGET="bijbeltekst">7</A>
<A HREF=jb8.htm TARGET="bijbeltekst">8</A>
<A HREF=jb9.htm TARGET="bijbeltekst">9</A>
<A HREF=jb10.htm TARGET="bijbeltekst">10</A>
<A HREF=jb11.htm TARGET="bijbeltekst">11</A>
<A HREF=jb12.htm TARGET="bijbeltekst">12</A>
<A HREF=jb13.htm TARGET="bijbeltekst">13</A>
<A HREF=jb14.htm TARGET="bijbeltekst">14</A>
<A HREF=jb15.htm TARGET="bijbeltekst">15</A>
<A HREF=jb16.htm TARGET="bijbeltekst">16</A>
<A HREF=jb17.htm TARGET="bijbeltekst">17</A>
<A HREF=jb18.htm TARGET="bijbeltekst">18</A>
<A HREF=jb19.htm TARGET="bijbeltekst">19</A>
<A HREF=jb20.htm TARGET="bijbeltekst">20</A>
<A HREF=jb21.htm TARGET="bijbeltekst">21</A>
<A HREF=jb22.htm TARGET="bijbeltekst">22</A>
<A HREF=jb23.htm TARGET="bijbeltekst">23</A>
<A HREF=jb24.htm TARGET="bijbeltekst">24</A>
<A HREF=jb25.htm TARGET="bijbeltekst">25</A>
<A HREF=jb26.htm TARGET="bijbeltekst">26</A>
<A HREF=jb27.htm TARGET="bijbeltekst">27</A>
<A HREF=jb28.htm TARGET="bijbeltekst">28</A>
<A HREF=jb29.htm TARGET="bijbeltekst">29</A>
<A HREF=jb30.htm TARGET="bijbeltekst">30</A>
<A HREF=jb31.htm TARGET="bijbeltekst">31</A>
<A HREF=jb32.htm TARGET="bijbeltekst">32</A>
<A HREF=jb33.htm TARGET="bijbeltekst">33</A>
<A HREF=jb34.htm TARGET="bijbeltekst">34</A>
<A HREF=jb35.htm TARGET="bijbeltekst">35</A>
<A HREF=jb36.htm TARGET="bijbeltekst">36</A>
<A HREF=jb37.htm TARGET="bijbeltekst">37</A>
<A HREF=jb38.htm TARGET="bijbeltekst">38</A>
<A HREF=jb39.htm TARGET="bijbeltekst">39</A>
<A HREF=jb40.htm TARGET="bijbeltekst">40</A>
<A HREF=jb41.htm TARGET="bijbeltekst">41</A>
<A HREF=jb42.htm TARGET="bijbeltekst">42</A>
<BR><HR><BR>
<TABLE>
<TR><TH COLSPAN=2>Job 6
<TR><TH COLSPAN=2>
<TR><TD VALIGN=top>1<TD>Maar Job antwoordde en zeide:
<TR><TD VALIGN=top>2<TD>Och, of mijn verdriet recht gewogen wierd, en men mijn ellende samen in een weegschaal ophief!
<TR><TD VALIGN=top>3<TD>Want het zou nu zwaarder zijn dan het zand der zeeen; daarom worden mijn woorden opgezwolgen.
<TR><TD VALIGN=top>4<TD>Want de pijlen des Almachtigen zijn in mij, welker vurig venijn mijn geest uitdrinkt; de verschrikkingen Gods rusten zich tegen mij.
<TR><TD VALIGN=top>5<TD>Rochelt ook de woudezel bij het jonge gras? Loeit de os bij zijn voeder?
<TR><TD VALIGN=top>6<TD>Wordt ook het onsmakelijke gegeten zonder zout? Is er smaak in het witte des dooiers?
<TR><TD VALIGN=top>7<TD>Mijn ziel weigert <I>uw</I> <I>woorden</I> aan te roeren; die zijn als mijn laffe spijze.
<TR><TD VALIGN=top>8<TD>Och, of mijn begeerte kwame, en dat God mijn verwachting gave;
<TR><TD VALIGN=top>9<TD>En dat het Gode beliefde, dat Hij mij verbrijzelde, Zijn hand losliet, en een einde met mij maakte!
<TR><TD VALIGN=top>10<TD>Dat zou nog mijn troost zijn, en zou mij verkwikken in den weedom, <I>zo</I> Hij niet spaarde; want ik heb de redenen des Heiligen niet verborgen gehouden.
<TR><TD VALIGN=top>11<TD>Wat is mijn kracht, dat ik hopen zou? Of welk is mijn einde, dat ik mijn leven verlengen zou?
<TR><TD VALIGN=top>12<TD>Is mijn kracht stenen kracht? Is mijn vlees staal?
<TR><TD VALIGN=top>13<TD>Is dan mijn hulp niet in mij, en is de wijsheid uit mij verdreven?
<TR><TD VALIGN=top>14<TD>Aan hem, die versmolten is, zou van zijn vriend weldadigheid geschieden; of hij zou de vreze des Almachtigen verlaten.
<TR><TD VALIGN=top>15<TD>Mijn broeders hebben trouwelooslijk gehandeld als een beek; als de storting der beken gaan zij door;
<TR><TD VALIGN=top>16<TD>Die verdonkerd zijn van het ijs, <I>en</I> in dewelke de sneeuw zich verbergt.
<TR><TD VALIGN=top>17<TD>Ten tijde, als zij van hitte vervlieten, worden zij uitgedelgd; als zij warm worden, verdwijnen zij uit haar plaats.
<TR><TD VALIGN=top>18<TD>De gangen haars wegs wenden zich ter zijde af; zij lopen op in het woeste, en vergaan.
<TR><TD VALIGN=top>19<TD>De reizigers van Thema zien ze, de wandelaars van Scheba wachten op haar.
<TR><TD VALIGN=top>20<TD>Zij worden beschaamd, omdat elkeen vertrouwde; als zij daartoe komen, zo worden zij schaamrood.
<TR><TD VALIGN=top>21<TD>Voorwaar, <I>alzo</I> zijt gijlieden <I>mij</I> nu niets geworden; gij hebt gezien de ontzetting, en gij hebt gevreesd.
<TR><TD VALIGN=top>22<TD>Heb ik gezegd: Brengt mij, en geeft geschenken voor mij van uw vermogen?
<TR><TD VALIGN=top>23<TD>Of bevrijdt mij van de hand des verdrukkers, en verlost mij van de hand der tirannen?
<TR><TD VALIGN=top>24<TD>Leert mij, en ik zal zwijgen, en geeft mij te verstaan, waarin ik gedwaald heb.
<TR><TD VALIGN=top>25<TD>O, hoe krachtig zijn de rechte redenen! Maar wat bestraft het bestraffen, <I>dat</I> van ulieden is?
<TR><TD VALIGN=top>26<TD>Zult gij, om te bestraffen, woorden bedenken, en zullen de redenen des mismoedigen voor wind zijn?
<TR><TD VALIGN=top>27<TD>Ook werpt gij u op een wees; en gij graaft tegen uw vriend.
<TR><TD VALIGN=top>28<TD>Maar nu, belieft het u, wendt u tot mij, en het zal voor ulieder aangezicht zijn, of ik liege.
<TR><TD VALIGN=top>29<TD>Keert toch weder, laat er geen onrecht wezen, ja, keert weder; nog zal mijn gerechtigheid daarin zijn.
<TR><TD VALIGN=top>30<TD>Zou onrecht op mijn tong wezen? Zou mijn gehemelte niet de ellenden te verstaan geven?
<TR><TH COLSPAN=2>
</TABLE>
<BR>
<HR>
<A HREF="jb5.htm" TARGET="bijbeltekst">[Vorig hoofdstuk]</A><A HREF="jb7.htm" TARGET="bijbeltekst">[Volgend hoofdstuk]</A><BR>
</BODY>
</HTML>
