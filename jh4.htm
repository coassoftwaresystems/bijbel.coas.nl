<HTML>
<HEAD>
<TITLE>
Johannes 4
</TITLE>
</HEAD>
<BODY BGCOLOR="#FFFFFF">
<A HREF=jh1.htm TARGET="bijbeltekst">1</A>
<A HREF=jh2.htm TARGET="bijbeltekst">2</A>
<A HREF=jh3.htm TARGET="bijbeltekst">3</A>
4
<A HREF=jh5.htm TARGET="bijbeltekst">5</A>
<A HREF=jh6.htm TARGET="bijbeltekst">6</A>
<A HREF=jh7.htm TARGET="bijbeltekst">7</A>
<A HREF=jh8.htm TARGET="bijbeltekst">8</A>
<A HREF=jh9.htm TARGET="bijbeltekst">9</A>
<A HREF=jh10.htm TARGET="bijbeltekst">10</A>
<A HREF=jh11.htm TARGET="bijbeltekst">11</A>
<A HREF=jh12.htm TARGET="bijbeltekst">12</A>
<A HREF=jh13.htm TARGET="bijbeltekst">13</A>
<A HREF=jh14.htm TARGET="bijbeltekst">14</A>
<A HREF=jh15.htm TARGET="bijbeltekst">15</A>
<A HREF=jh16.htm TARGET="bijbeltekst">16</A>
<A HREF=jh17.htm TARGET="bijbeltekst">17</A>
<A HREF=jh18.htm TARGET="bijbeltekst">18</A>
<A HREF=jh19.htm TARGET="bijbeltekst">19</A>
<A HREF=jh20.htm TARGET="bijbeltekst">20</A>
<A HREF=jh21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>Johannes 4
<TR><TH COLSPAN=2>
<TR><TD VALIGN=top>1<TD>Als dan de Heere verstond, dat de Farizeen gehoord hadden, dat Jezus meer discipelen maakte en doopte dan Johannes;
<TR><TD VALIGN=top>2<TD>(Hoewel Jezus zelf niet doopte, maar Zijn discipelen),
<TR><TD VALIGN=top>3<TD>Zo verliet Hij Judea, en ging wederom heen naar Galilea.
<TR><TD VALIGN=top>4<TD>En Hij moest door Samaria gaan.
<TR><TD VALIGN=top>5<TD>Hij kwam dan in een stad van Samaria, genaamd Sichar, nabij het stuk land, hetwelk Jakob zijn zoon Jozef gaf.
<TR><TD VALIGN=top>6<TD>En aldaar was de fontein Jakobs. Jezus dan, vermoeid zijnde van de reize, zat alzo neder nevens de fontein. Het was omtrent de zesde ure.
<TR><TD VALIGN=top>7<TD>Er kwam een vrouw uit Samaria om water te putten. Jezus zeide tot haar: Geef Mij te drinken.
<TR><TD VALIGN=top>8<TD>(Want Zijn discipelen waren heengegaan in de stad, opdat zij zouden spijze kopen.)
<TR><TD VALIGN=top>9<TD>Zo zeide dan de Samaritaanse vrouw tot Hem: Hoe begeert Gij, Die een Jood zijt, van mij te drinken, die een Samaritaanse vrouw ben? Want de Joden houden geen gemeenschap met de Samaritanen.
<TR><TD VALIGN=top>10<TD>Jezus antwoordde en zeide tot haar: Indien gij de gave Gods kendet, en Wie Hij is, Die tot u zegt: Geef Mij te drinken, zo zoudt gij van Hem hebben begeerd, en Hij zoude u levend water gegeven hebben.
<TR><TD VALIGN=top>11<TD>De vrouw zeide tot Hem: Heere! Gij hebt niet om mede te putten, en de put is diep; van waar hebt Gij dan het levend water?
<TR><TD VALIGN=top>12<TD>Zijt Gij meerder dan onze vader Jakob, die ons den put gegeven heeft, en hijzelf heeft daaruit gedronken, en zijn kinderen en zijn vee?
<TR><TD VALIGN=top>13<TD>Jezus antwoordde, en zeide tot haar: Een ieder, die van dit water drinkt, zal wederom dorsten:
<TR><TD VALIGN=top>14<TD>Maar zo wie gedronken zal hebben van het water, dat Ik hem geven zal, dien zal in eeuwigheid niet dorsten; maar het water, dat Ik hem zal geven, zal in hem worden een fontein van water, springende tot in het eeuwige leven.
<TR><TD VALIGN=top>15<TD>De vrouw zeide tot Hem: Heere, geef mij dat water, opdat mij niet dorste, en ik hier niet <I>moet</I> komen, om te putten.
<TR><TD VALIGN=top>16<TD>Jezus zeide tot haar: Ga heen, roep uw man, en kom hier.
<TR><TD VALIGN=top>17<TD>De vrouw antwoordde en zeide: Ik heb geen man. Jezus zeide tot haar: Gij hebt wel gezegd: Ik heb geen man.
<TR><TD VALIGN=top>18<TD>Want gij hebt vijf mannen gehad, en dien gij nu hebt, is uw man niet; dat hebt gij met waarheid gezegd.
<TR><TD VALIGN=top>19<TD>De vrouw zeide tot Hem: Heere, ik zie, dat Gij een profeet zijt.
<TR><TD VALIGN=top>20<TD>Onze vaders hebben op deze berg aangebeden; en gijlieden zegt, dat te Jeruzalem de plaats is, waar men moet aanbidden.
<TR><TD VALIGN=top>21<TD>Jezus zeide tot haar: Vrouw, geloof Mij, de ure komt, wanneer gijlieden, noch op dezen berg, noch te Jeruzalem, den Vader zult aanbidden.
<TR><TD VALIGN=top>22<TD>Gijlieden aanbidt, wat gij niet weet; wij aanbidden, wat wij weten; want de zaligheid is uit de Joden.
<TR><TD VALIGN=top>23<TD>Maar de ure komt, en is nu, wanneer de ware aanbidders den Vader aanbidden zullen in geest en waarheid; want de Vader zoekt ook dezulken, die Hem <I>alzo</I> aanbidden.
<TR><TD VALIGN=top>24<TD>God is een Geest, en die Hem aanbidden, moeten <I>Hem</I> aanbidden in geest en waarheid.
<TR><TD VALIGN=top>25<TD>De vrouw zeide tot Hem: Ik weet, dat de Messias komt (Die genaamd wordt Christus); wanneer Die zal gekomen zijn, zo zal Hij ons alle dingen verkondigen.
<TR><TD VALIGN=top>26<TD>Jezus zeide tot haar: Ik ben het, Die met u spreek.
<TR><TD VALIGN=top>27<TD>En daarop kwamen Zijn discipelen en verwonderden zich, dat Hij met een vrouw sprak. Nochtans zeide niemand: Wat vraagt Gij, of: Wat spreekt Gij met haar?
<TR><TD VALIGN=top>28<TD>Zo verliet de vrouw dan haar watervat, en ging heen in de stad en zeide tot de lieden:
<TR><TD VALIGN=top>29<TD>Komt, ziet een Mens, Die mij gezegd heeft alles, wat ik gedaan heb; is Deze niet de Christus?
<TR><TD VALIGN=top>30<TD>Zij dan gingen uit de stad, en kwamen tot Hem.
<TR><TD VALIGN=top>31<TD>En ondertussen baden Hem de discipelen, zeggende: Rabbi, eet.
<TR><TD VALIGN=top>32<TD>Maar Hij zeide tot hen: Ik heb een spijs om te eten, die gij niet weet.
<TR><TD VALIGN=top>33<TD>Zo zeiden dan de discipelen tegen elkander: Heeft Hem iemand te eten gebracht?
<TR><TD VALIGN=top>34<TD>Jezus zeide tot hen: Mijn spijs is, dat Ik doe den wil Desgenen, Die Mij gezonden heeft, en Zijn werk volbrenge.
<TR><TD VALIGN=top>35<TD>Zegt gijlieden niet: Het zijn nog vier maanden, en <I>dan</I> komt de oogst? Ziet, Ik zeg u: Heft uw ogen op en aanschouwt de landen; want zij zijn alrede wit om te oogsten.
<TR><TD VALIGN=top>36<TD>En die maait, ontvangt loon, en vergadert vrucht ten eeuwigen leven; opdat zich te zamen verblijde, beide, die zaait en die maait.
<TR><TD VALIGN=top>37<TD>Want hierin is die spreuk waarachtig: Een ander is het, die zaait, en een ander, die maait.
<TR><TD VALIGN=top>38<TD>Ik heb u uitgezonden, om te maaien, hetgeen gij niet bearbeid hebt; anderen hebben het bearbeid, en gij zijt tot hun arbeid ingegaan.
<TR><TD VALIGN=top>39<TD>En velen der Samaritanen uit die stad geloofden in Hem, om het woord der vrouw, die getuigde: Hij heeft mij gezegd alles, wat ik gedaan heb.
<TR><TD VALIGN=top>40<TD>Als dan de Samaritanen tot Hem gekomen waren, baden zij Hem, dat Hij bij hen bleef; en Hij bleef aldaar twee dagen.
<TR><TD VALIGN=top>41<TD>En er geloofden er veel meer om Zijns woords wil;
<TR><TD VALIGN=top>42<TD>En zeiden tot de vrouw: Wij geloven niet meer om uws zeggens wil; want wij zelven hebben <I>Hem</I> gehoord, en weten, dat Deze waarlijk is de Christus, de Zaligmaker der wereld.
<TR><TD VALIGN=top>43<TD>En na de twee dagen ging Hij van daar en ging heen naar Galilea;
<TR><TD VALIGN=top>44<TD>Want Jezus heeft Zelf getuigd, dat een profeet in zijn eigen vaderland geen eer heeft.
<TR><TD VALIGN=top>45<TD>Als Hij dan in Galilea kwam, ontvingen Hem de Galileers, gezien hebbende al de dingen, die Hij te Jeruzalem op het feest gedaan had; want ook zij waren tot het feest gegaan.
<TR><TD VALIGN=top>46<TD>Zo kwam dan Jezus wederom te Kana in Galilea, waar Hij het water wijn gemaakt had. En er was een zeker koninklijk <I>hoveling</I>, wiens zoon krank was, te Kapernaum.
<TR><TD VALIGN=top>47<TD>Deze, gehoord hebbende, dat Jezus uit Judea in Galilea kwam, ging tot Hem, en bad Hem, dat Hij afkwame, en zijn zoon gezond maakte; want hij lag op zijn sterven.
<TR><TD VALIGN=top>48<TD>Jezus dan zeide tot hem: Tenzij dat gijlieden tekenen en wonderen ziet, zo zult gij niet geloven.
<TR><TD VALIGN=top>49<TD>De koninklijke <I>hoveling</I> zeide tot Hem: Heere, kom af, eer mijn kind sterft.
<TR><TD VALIGN=top>50<TD>Jezus zeide tot hem: Ga heen, uw zoon leeft. En de mens geloofde het woord, dat Jezus tot hem zeide, en ging heen.
<TR><TD VALIGN=top>51<TD>En als hij nu afging, kwamen hem zijn dienstknechten tegemoet, en boodschapten, zeggende: Uw kind leeft!
<TR><TD VALIGN=top>52<TD>Zo vraagde hij dan van hen de ure, in welke het beter met hem geworden was. En zij zeiden tot hem: Gisteren te zeven ure verliet hem de koorts.
<TR><TD VALIGN=top>53<TD>De vader bekende dan, dat het in dezelve ure <I>was</I>, in dewelke Jezus tot hem gezegd had: Uw zoon leeft. En hij geloofde zelf, en zijn gehele huis.
<TR><TD VALIGN=top>54<TD>Dit tweede teken heeft Jezus wederom gedaan, als Hij uit Judea in Galilea gekomen was.
<TR><TH COLSPAN=2>
</TABLE>
<BR>
<HR>
<A HREF="jh3.htm" TARGET="bijbeltekst">[Vorig hoofdstuk]</A><A HREF="jh5.htm" TARGET="bijbeltekst">[Volgend hoofdstuk]</A><BR>
</BODY>
</HTML>
