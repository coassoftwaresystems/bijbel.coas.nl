<HTML>
<HEAD>
<TITLE>
Lukas 4
</TITLE>
</HEAD>
<BODY BGCOLOR="#FFFFFF">
<A HREF=lk1.htm TARGET="bijbeltekst">1</A>
<A HREF=lk2.htm TARGET="bijbeltekst">2</A>
<A HREF=lk3.htm TARGET="bijbeltekst">3</A>
4
<A HREF=lk5.htm TARGET="bijbeltekst">5</A>
<A HREF=lk6.htm TARGET="bijbeltekst">6</A>
<A HREF=lk7.htm TARGET="bijbeltekst">7</A>
<A HREF=lk8.htm TARGET="bijbeltekst">8</A>
<A HREF=lk9.htm TARGET="bijbeltekst">9</A>
<A HREF=lk10.htm TARGET="bijbeltekst">10</A>
<A HREF=lk11.htm TARGET="bijbeltekst">11</A>
<A HREF=lk12.htm TARGET="bijbeltekst">12</A>
<A HREF=lk13.htm TARGET="bijbeltekst">13</A>
<A HREF=lk14.htm TARGET="bijbeltekst">14</A>
<A HREF=lk15.htm TARGET="bijbeltekst">15</A>
<A HREF=lk16.htm TARGET="bijbeltekst">16</A>
<A HREF=lk17.htm TARGET="bijbeltekst">17</A>
<A HREF=lk18.htm TARGET="bijbeltekst">18</A>
<A HREF=lk19.htm TARGET="bijbeltekst">19</A>
<A HREF=lk20.htm TARGET="bijbeltekst">20</A>
<A HREF=lk21.htm TARGET="bijbeltekst">21</A>
<A HREF=lk22.htm TARGET="bijbeltekst">22</A>
<A HREF=lk23.htm TARGET="bijbeltekst">23</A>
<A HREF=lk24.htm TARGET="bijbeltekst">24</A>
<BR><HR><BR>
<TABLE>
<TR><TH COLSPAN=2>Lukas 4
<TR><TH COLSPAN=2>
<TR><TD VALIGN=top>1<TD>En Jezus, vol des Heiligen Geestes, keerde wederom van de Jordaan, en werd door den Geest geleid in de woestijn;
<TR><TD VALIGN=top>2<TD>En werd veertig dagen verzocht van den duivel; en at gans niet in die dagen, en als dezelve geeindigd waren, zo hongerde Hem ten laatste.
<TR><TD VALIGN=top>3<TD>En de duivel zeide tot Hem: Indien Gij Gods Zoon zijt, zeg tot dezen steen, dat hij brood worde.
<TR><TD VALIGN=top>4<TD>En Jezus antwoordde hem, zeggende: Er is geschreven, dat de mens bij brood alleen niet zal leven, maar bij alle woord Gods.
<TR><TD VALIGN=top>5<TD>En als Hem de duivel geleid had op een hogen berg, toonde hij Hem al de koninkrijken der wereld, in een ogenblik tijds.
<TR><TD VALIGN=top>6<TD>En de duivel zeide tot Hem: Ik zal U al deze macht, en de heerlijkheid derzelver <I>koninkrijken</I> geven; want zij is mij overgegeven, en ik geef ze, wien ik ook wil;
<TR><TD VALIGN=top>7<TD>Indien Gij dan mij zult aanbidden, zo zal het alles Uw zijn.
<TR><TD VALIGN=top>8<TD>En Jezus, antwoordende, zeide tot hem: Ga weg van Mij, satan, want er is geschreven: Gij zult den Heere, uw God, aanbidden, en Hem alleen dienen.
<TR><TD VALIGN=top>9<TD>En hij leidde Hem naar Jeruzalem, en stelde Hem op de tinne des tempels, en zeide tot Hem: Indien Gij de Zoon Gods zijt, werp Uzelven van hier nederwaarts;
<TR><TD VALIGN=top>10<TD>Want er is geschreven, dat Hij Zijn engelen van U bevelen zal, dat zij U bewaren zullen;
<TR><TD VALIGN=top>11<TD>En dat zij U op de handen nemen zullen, opdat Gij Uw voet niet te eniger tijd aan een steen stoot.
<TR><TD VALIGN=top>12<TD>En Jezus, antwoordende, zeide tot hem: Er is gezegd: Gij zult den Heere, uw God, niet verzoeken.
<TR><TD VALIGN=top>13<TD>En als de duivel alle verzoeking voleindigd had, week hij van Hem voor een tijd.
<TR><TD VALIGN=top>14<TD>En Jezus keerde wederom, door de kracht des Geestes, naar Galilea; en het gerucht van Hem ging uit door het gehele omliggende land.
<TR><TD VALIGN=top>15<TD>En Hij leerde in hun synagogen, en werd van allen geprezen.
<TR><TD VALIGN=top>16<TD>En Hij kwam te Nazareth, daar Hij opgevoed was, en ging, naar Zijn gewoonte, op den dag des sabbats in de synagoge; en stond op om te lezen.
<TR><TD VALIGN=top>17<TD>En Hem werd gegeven het boek van den profeet Jesaja; en als Hij het boek opengedaan had, vond Hij de plaats, daar geschreven was;
<TR><TD VALIGN=top>18<TD>De Geest des Heeren <I>is</I> op Mij, daarom heeft Hij Mij gezalfd; Hij heeft Mij gezonden, om den armen het Evangelie te verkondigen, om te genezen, die gebroken zijn van hart;
<TR><TD VALIGN=top>19<TD>Om den gevangenen te prediken loslating, en den blinden het gezicht, om de verslagenen heen te zenden in vrijheid; om te prediken het aangename jaar des Heeren.
<TR><TD VALIGN=top>20<TD>En als Hij het boek toegedaan en den dienaar wedergegeven had, zat Hij neder; en de ogen van allen in de synagoge waren op Hem geslagen.
<TR><TD VALIGN=top>21<TD>En Hij begon tot hen te zeggen: Heden is deze Schrift in uw oren vervuld.
<TR><TD VALIGN=top>22<TD>En zij gaven Hem allen getuigenis, en verwonderden zich over de aangename woorden, die uit Zijn mond voortkwamen; en zeiden: Is deze niet de Zoon van Jozef?
<TR><TD VALIGN=top>23<TD>En Hij zeide tot hen: Gij zult zonder twijfel tot Mij dit spreekwoord zeggen: Medicijnmeester, genees Uzelven; al wat wij gehoord hebben, dat in Kapernaum geschied is, doe <I>dat</I> ook hier in Uw vaderland.
<TR><TD VALIGN=top>24<TD>En Hij zeide: Voorwaar Ik zeg u, dat geen profeet aangenaam is in zijn vaderland.
<TR><TD VALIGN=top>25<TD>Maar Ik zeg u in der waarheid: Er waren vele weduwen in Israel in de dagen van Elias, toen de hemel drie jaren en zes maanden gesloten was, zodat er grote hongersnood werd over het gehele land.
<TR><TD VALIGN=top>26<TD>En tot geen van haar werd Elias gezonden, dan naar Sarepta Sidonis, tot een vrouw, <I>die</I> weduwe <I>was</I>.
<TR><TD VALIGN=top>27<TD>En er waren vele melaatsen in Israel, ten tijde van den profeet Elisa; en geen van hen werd gereinigd, dan Naaman, de Syrier.
<TR><TD VALIGN=top>28<TD>En zij werden allen in de synagoge met toorn vervuld, als zij dit hoorden.
<TR><TD VALIGN=top>29<TD>En opstaande, wierpen zij Hem uit, buiten de stad, en leidden Hem op den top des bergs, op denwelken hun stad gebouwd was, om Hem van de steilte af te werpen.
<TR><TD VALIGN=top>30<TD>Maar Hij, door het midden van hen doorgegaan zijnde, ging weg.
<TR><TD VALIGN=top>31<TD>En Hij kwam af te Kapernaum, een stad van Galilea, en leerde hen op de sabbatdagen.
<TR><TD VALIGN=top>32<TD>En zij versloegen zich over Zijn leer, want Zijn woord was met macht.
<TR><TD VALIGN=top>33<TD>En in de synagoge was een mens, hebbende een geest eens onreinen duivels; en hij riep uit met grote stemme,
<TR><TD VALIGN=top>34<TD>Zeggende: Laat af, wat hebben wij met U <I>te</I> <I>doen</I>, Gij Jezus Nazarener? Zijt Gij gekomen, om ons te verderven? Ik ken U, wie Gij zijt, <I>namelijk</I> de Heilige Gods.
<TR><TD VALIGN=top>35<TD>En Jezus bestrafte hem, zeggende: Zwijg stil, en ga van hem uit. En de duivel, hem in het midden geworpen hebbende, voer van hem uit, zonder hem iets te beschadigen.
<TR><TD VALIGN=top>36<TD>En er kwam een verbaasdheid over allen; en zij spraken samen tot elkander, zeggende: Wat woord is dit, dat Hij met macht en kracht den onreinen geesten gebiedt, en zij varen uit?
<TR><TD VALIGN=top>37<TD>En het gerucht van Hem ging uit in alle plaatsen des omliggenden lands.
<TR><TD VALIGN=top>38<TD>En <I>Jezus</I>, opgestaan zijnde uit de synagoge, ging in het huis van Simon; en Simons vrouws moeder was met een grote koorts bevangen, en zij baden Hem voor haar.
<TR><TD VALIGN=top>39<TD>En staande boven haar, bestrafte Hij de koorts, en <I>de</I> <I>koorts</I> verliet haar; en zij van stonde aan opstaande, diende henlieden.
<TR><TD VALIGN=top>40<TD>En als de zon onderging, brachten allen, die kranken hadden, met verscheidenen ziekten <I>bevangen</I>, die tot Hem, en Hij legde een iegelijk van hen de handen op, en genas dezelve.
<TR><TD VALIGN=top>41<TD>En er voeren ook duivelen uit van velen, roepende en zeggende: Gij zijt de Christus, de Zone Gods! En <I>hen</I> bestraffende, liet Hij die niet spreken, omdat zij wisten, dat Hij de Christus was.
<TR><TD VALIGN=top>42<TD>En als het dag werd, ging Hij uit, en trok naar een woeste plaats; en de scharen zochten Hem, en kwamen tot bij Hem, en hielden Hem op, dat Hij van hen niet zou weggaan.
<TR><TD VALIGN=top>43<TD>Maar Hij zeide tot hen: Ik moet ook anderen steden het Evangelie van het Koninkrijk Gods verkondigen; want daartoe ben Ik uitgezonden.
<TR><TD VALIGN=top>44<TD>En Hij predikte in de synagogen van Galilea.
<TR><TH COLSPAN=2>
</TABLE>
<BR>
<HR>
<A HREF="lk3.htm" TARGET="bijbeltekst">[Vorig hoofdstuk]</A><A HREF="lk5.htm" TARGET="bijbeltekst">[Volgend hoofdstuk]</A><BR>
</BODY>
</HTML>
