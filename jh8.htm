<HTML>
<HEAD>
<TITLE>
Johannes 8
</TITLE>
</HEAD>
<BODY BGCOLOR="#FFFFFF">
<A HREF=jh1.htm TARGET="bijbeltekst">1</A>
<A HREF=jh2.htm TARGET="bijbeltekst">2</A>
<A HREF=jh3.htm TARGET="bijbeltekst">3</A>
<A HREF=jh4.htm TARGET="bijbeltekst">4</A>
<A HREF=jh5.htm TARGET="bijbeltekst">5</A>
<A HREF=jh6.htm TARGET="bijbeltekst">6</A>
<A HREF=jh7.htm TARGET="bijbeltekst">7</A>
8
<A HREF=jh9.htm TARGET="bijbeltekst">9</A>
<A HREF=jh10.htm TARGET="bijbeltekst">10</A>
<A HREF=jh11.htm TARGET="bijbeltekst">11</A>
<A HREF=jh12.htm TARGET="bijbeltekst">12</A>
<A HREF=jh13.htm TARGET="bijbeltekst">13</A>
<A HREF=jh14.htm TARGET="bijbeltekst">14</A>
<A HREF=jh15.htm TARGET="bijbeltekst">15</A>
<A HREF=jh16.htm TARGET="bijbeltekst">16</A>
<A HREF=jh17.htm TARGET="bijbeltekst">17</A>
<A HREF=jh18.htm TARGET="bijbeltekst">18</A>
<A HREF=jh19.htm TARGET="bijbeltekst">19</A>
<A HREF=jh20.htm TARGET="bijbeltekst">20</A>
<A HREF=jh21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>Johannes 8
<TR><TH COLSPAN=2>
<TR><TD VALIGN=top>1<TD>Maar Jezus ging naar den Olijfberg.
<TR><TD VALIGN=top>2<TD>En des morgens vroeg kwam Hij wederom in den tempel, en al het volk kwam tot Hem; en nedergezeten zijnde, leerde Hij hen.
<TR><TD VALIGN=top>3<TD>En de Schriftgeleerden en de Farizeen brachten tot Hem een vrouw, in overspel gegrepen.
<TR><TD VALIGN=top>4<TD>En haar gesteld hebbende in het midden, zeiden zij tot Hem: Meester, deze vrouw is op de daad zelve gegrepen, overspel begaande.
<TR><TD VALIGN=top>5<TD>En Mozes heeft ons in de wet geboden, dat dezulken gestenigd zullen worden; Gij dan, wat zegt Gij?
<TR><TD VALIGN=top>6<TD>En dit zeiden zij, Hem verzoekende, opdat zij <I>iets</I> hadden, om Hem te beschuldigen. Maar Jezus, nederbukkende, schreef met den vinger in de aarde.
<TR><TD VALIGN=top>7<TD>En als zij Hem bleven vragen, richtte Hij Zich op, en zeide tot hen: Die van ulieden zonder zonde is, werpe eerst den steen op haar.
<TR><TD VALIGN=top>8<TD>En wederom nederbukkende, schreef Hij in de aarde.
<TR><TD VALIGN=top>9<TD>Maar zij, <I>dit</I> horende, en van <I>hun</I> geweten overtuigd zijnde, gingen uit, de een na den andere, beginnende van de oudsten tot de laatsten; en Jezus werd alleen gelaten; en de vrouw in het midden staande.
<TR><TD VALIGN=top>10<TD>En Jezus, Zich oprichtende, en niemand ziende dan de vrouw, zeide tot haar: Vrouw, waar zijn deze uw beschuldigers? Heeft u niemand veroordeeld?
<TR><TD VALIGN=top>11<TD>En zij zeide: Niemand, Heere! En Jezus zeide tot haar: Zo veroordeel Ik u ook niet; ga heen, en zondig niet meer.
<TR><TD VALIGN=top>12<TD>Jezus dan sprak wederom tot henlieden, zeggende: Ik ben het licht der wereld; die Mij volgt, zal in de duisternis niet wandelen, maar zal het licht des levens hebben.
<TR><TD VALIGN=top>13<TD>De Farizeen dan zeiden tot Hem: Gij getuigt van Uzelven; Uw getuigenis is niet waarachtig.
<TR><TD VALIGN=top>14<TD>Jezus antwoordde, en zeide tot hen: Hoewel Ik van Mijzelven getuig, zo is <I>nochtans</I> Mijn getuigenis waarachtig; want Ik weet, van waar Ik gekomen ben, en waar Ik heenga; maar gijlieden weet niet, van waar Ik kom, en waar Ik heenga.
<TR><TD VALIGN=top>15<TD>Gij oordeelt naar het vlees; Ik oordeel niemand.
<TR><TD VALIGN=top>16<TD>En indien Ik ook oordeel, Mijn oordeel is waarachtig; want Ik ben niet alleen, maar Ik en de Vader, Die Mij gezonden heeft.
<TR><TD VALIGN=top>17<TD>En er is ook in uw wet geschreven, dat de getuigenis van twee mensen waarachtig is.
<TR><TD VALIGN=top>18<TD>Ik ben het, Die van Mijzelven getuig, en de Vader, Die Mij gezonden heeft, getuigt van Mij.
<TR><TD VALIGN=top>19<TD>Zij dan zeiden tot Hem: Waar is Uw Vader? Jezus antwoordde: Gij kent noch Mij, noch Mijn Vader; indien gij Mij kendet, zo zoudt gij ook Mijn Vader kennen.
<TR><TD VALIGN=top>20<TD>Deze woorden sprak Jezus bij de schatkist, lerende in den tempel; en niemand greep Hem; want Zijn ure was nog niet gekomen.
<TR><TD VALIGN=top>21<TD>Jezus dan zeide wederom tot hen: Ik ga heen, en gij zult Mij zoeken, en in uw zonden zult gij sterven; waar Ik heenga, kunt gijlieden niet komen.
<TR><TD VALIGN=top>22<TD>De Joden dan zeiden: Zal Hij ook Zichzelven doden, omdat Hij zegt: Waar Ik heenga, kunt gijlieden niet komen?
<TR><TD VALIGN=top>23<TD>En Hij zeide tot hen: Gijlieden zijt van beneden, Ik ben van boven; gij zijt uit deze wereld, Ik ben niet uit deze wereld.
<TR><TD VALIGN=top>24<TD>Ik heb u dan gezegd, dat gij in uw zonden zult sterven; want indien gij niet gelooft, dat Ik <I>Die</I> ben, gij zult in uw zonden sterven.
<TR><TD VALIGN=top>25<TD>Zij zeiden dan tot Hem: Wie zijt Gij? En Jezus zeide tot hen: Wat Ik van den beginne ulieden ook zegge.
<TR><TD VALIGN=top>26<TD>Ik heb vele dingen van u te zeggen en te oordelen; maar Die Mij gezonden heeft, is waarachtig; en de dingen, die Ik van Hem gehoord heb, dezelve spreek Ik tot de wereld.
<TR><TD VALIGN=top>27<TD>Zij verstonden niet, dat Hij hun van den Vader sprak.
<TR><TD VALIGN=top>28<TD>Jezus dan zeide tot hen: Wanneer gij den Zoon des mensen zult verhoogd hebben, dan zult gij verstaan, dat Ik <I>Die</I> ben, en <I>dat</I> Ik van Mijzelven niets doe; maar deze dingen spreek Ik, gelijk Mijn Vader Mij geleerd heeft.
<TR><TD VALIGN=top>29<TD>En Die Mij gezonden heeft, is met Mij. De Vader heeft Mij niet alleen gelaten, want Ik doe altijd, wat Hem behagelijk is.
<TR><TD VALIGN=top>30<TD>Als Hij deze dingen sprak, geloofden velen in Hem.
<TR><TD VALIGN=top>31<TD>Jezus dan zeide tot de Joden, die <I>in</I> Hem geloofden: Indien gijlieden in Mijn woord blijft, zo zijt gij waarlijk Mijn discipelen;
<TR><TD VALIGN=top>32<TD>En zult de waarheid verstaan, en de waarheid zal u vrijmaken.
<TR><TD VALIGN=top>33<TD>Zij antwoordden Hem: Wij zijn Abrahams zaad, en hebben nooit iemand gediend; hoe zegt Gij <I>dan</I>: Gij zult vrij worden?
<TR><TD VALIGN=top>34<TD>Jezus antwoordde hun: Voorwaar, voorwaar zeg Ik u: Een iegelijk, die de zonde doet, is een dienstknecht der zonde.
<TR><TD VALIGN=top>35<TD>En de dienstknecht blijft niet eeuwiglijk in het huis, de zoon blijft er eeuwiglijk.
<TR><TD VALIGN=top>36<TD>Indien dan de Zoon u zal vrijgemaakt hebben, zo zult gij waarlijk vrij zijn.
<TR><TD VALIGN=top>37<TD>Ik weet, dat gij Abrahams zaad zijt; maar gij zoekt Mij te doden; want Mijn woord heeft in u geen plaats.
<TR><TD VALIGN=top>38<TD>Ik spreek wat Ik bij Mijn Vader gezien heb; gij doet dan ook, wat gij bij uw vader gezien hebt.
<TR><TD VALIGN=top>39<TD>Zij antwoordden en zeiden tot Hem: Abraham is onze vader. Jezus zeide tot hen: Indien gij Abrahams kinderen waart, zo zoudt gij de werken van Abraham doen.
<TR><TD VALIGN=top>40<TD>Maar nu zoekt gij Mij te doden, een Mens, Die u de waarheid gesproken heb, welke Ik van God gehoord heb. Dat deed Abraham niet.
<TR><TD VALIGN=top>41<TD>Gij doet de werken uws vaders. Zij zeiden dan tot Hem: Wij zijn niet geboren uit hoererij; wij hebben een Vader, <I>namelijk</I> God.
<TR><TD VALIGN=top>42<TD>Jezus dan zeide tot hen: Indien God uw Vader ware, zo zoudt gij Mij liefhebben; want Ik ben van God uitgegaan; en kom <I>van</I> <I>Hem</I>. Want Ik ben ook van Mijzelven niet gekomen, maar Hij heeft Mij gezonden.
<TR><TD VALIGN=top>43<TD>Waarom kent gij Mijn spraak niet? <I>Het</I> <I>is</I>, omdat gij Mijn woord niet kunt horen.
<TR><TD VALIGN=top>44<TD>Gij zijt uit den vader den duivel, en wilt de begeerten uws vaders doen; die was een mensenmoorder van den beginne, en is in de waarheid niet staande gebleven; want geen waarheid is in hem. Wanneer hij de leugen spreekt, zo spreekt hij uit zijn eigen; want hij is een leugenaar, en de vader derzelve <I>leugen</I>.
<TR><TD VALIGN=top>45<TD>Maar Mij, omdat Ik <I>u</I> de waarheid zeg, gelooft gij niet.
<TR><TD VALIGN=top>46<TD>Wie van u overtuigt Mij van zonde? En indien Ik de waarheid zeg, waarom gelooft gij Mij niet?
<TR><TD VALIGN=top>47<TD>Die uit God is, hoort de woorden Gods; daarom hoort gijlieden niet, omdat gij uit God niet zijt.
<TR><TD VALIGN=top>48<TD>De Joden dan antwoordden en zeiden tot Hem: Zeggen wij niet wel, dat Gij een Samaritaan zijt, en den duivel hebt?
<TR><TD VALIGN=top>49<TD>Jezus antwoordde: Ik heb den duivel niet; maar Ik eer Mijn Vader, en gij onteert Mij.
<TR><TD VALIGN=top>50<TD>Doch Ik zoek Mijn eer niet; er is Een, Die ze zoekt en oordeelt.
<TR><TD VALIGN=top>51<TD>Voorwaar, voorwaar zeg Ik u: Zo iemand Mijn woord zal bewaard hebben, die zal den dood niet zien in der eeuwigheid.
<TR><TD VALIGN=top>52<TD>De Joden dan zeiden tot Hem: Nu bekennen wij, dat Gij den duivel hebt. Abraham is gestorven, en de profeten; en zegt Gij: Zo iemand Mijn woord bewaard zal hebben, die zal den dood niet smaken in der eeuwigheid?
<TR><TD VALIGN=top>53<TD>Zijt Gij meerder, dan onze vader Abraham, welke gestorven is, en de profeten zijn gestorven; wien maakt Gij Uzelven?
<TR><TD VALIGN=top>54<TD>Jezus antwoordde: Indien Ik Mijzelven eer, zo is Mijn eer niets; Mijn Vader is het, Die Mij eert, Welken gij zegt, dat uw God is.
<TR><TD VALIGN=top>55<TD>En gij kent Hem niet, maar Ik ken Hem; en indien Ik zeg, dat Ik Hem niet ken, zo zal Ik ulieden gelijk zijn, <I>dat</I> <I>is</I> een leugenaar; maar Ik ken Hem, en bewaar Zijn woord.
<TR><TD VALIGN=top>56<TD>Abraham, uw vader, heeft met verheuging verlangd, opdat hij Mijn dag zien zou; en hij heeft <I>hem</I> gezien, en is verblijd geweest.
<TR><TD VALIGN=top>57<TD>De Joden dan zeiden tot Hem: Gij hebt nog geen vijftig jaren, en hebt Gij Abraham gezien?
<TR><TD VALIGN=top>58<TD>Jezus zeide tot hen: Voorwaar, voorwaar zeg Ik u: Eer Abraham was, ben Ik.
<TR><TD VALIGN=top>59<TD>Zij namen dan stenen op, dat zij ze op Hem wierpen. Maar Jezus verborg Zich, en ging uit den tempel, gaande door het midden van hen; en ging alzo voorbij.
<TR><TH COLSPAN=2>
</TABLE>
<BR>
<HR>
<A HREF="jh7.htm" TARGET="bijbeltekst">[Vorig hoofdstuk]</A><A HREF="jh9.htm" TARGET="bijbeltekst">[Volgend hoofdstuk]</A><BR>
</BODY>
</HTML>
