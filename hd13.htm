<HTML>
<HEAD>
<TITLE>
Handelingen 13
</TITLE>
</HEAD>
<BODY BGCOLOR="#FFFFFF">
<A HREF=hd1.htm TARGET="bijbeltekst">1</A>
<A HREF=hd2.htm TARGET="bijbeltekst">2</A>
<A HREF=hd3.htm TARGET="bijbeltekst">3</A>
<A HREF=hd4.htm TARGET="bijbeltekst">4</A>
<A HREF=hd5.htm TARGET="bijbeltekst">5</A>
<A HREF=hd6.htm TARGET="bijbeltekst">6</A>
<A HREF=hd7.htm TARGET="bijbeltekst">7</A>
<A HREF=hd8.htm TARGET="bijbeltekst">8</A>
<A HREF=hd9.htm TARGET="bijbeltekst">9</A>
<A HREF=hd10.htm TARGET="bijbeltekst">10</A>
<A HREF=hd11.htm TARGET="bijbeltekst">11</A>
<A HREF=hd12.htm TARGET="bijbeltekst">12</A>
13
<A HREF=hd14.htm TARGET="bijbeltekst">14</A>
<A HREF=hd15.htm TARGET="bijbeltekst">15</A>
<A HREF=hd16.htm TARGET="bijbeltekst">16</A>
<A HREF=hd17.htm TARGET="bijbeltekst">17</A>
<A HREF=hd18.htm TARGET="bijbeltekst">18</A>
<A HREF=hd19.htm TARGET="bijbeltekst">19</A>
<A HREF=hd20.htm TARGET="bijbeltekst">20</A>
<A HREF=hd21.htm TARGET="bijbeltekst">21</A>
<A HREF=hd22.htm TARGET="bijbeltekst">22</A>
<A HREF=hd23.htm TARGET="bijbeltekst">23</A>
<A HREF=hd24.htm TARGET="bijbeltekst">24</A>
<A HREF=hd25.htm TARGET="bijbeltekst">25</A>
<A HREF=hd26.htm TARGET="bijbeltekst">26</A>
<A HREF=hd27.htm TARGET="bijbeltekst">27</A>
<A HREF=hd28.htm TARGET="bijbeltekst">28</A>
<BR><HR><BR>
<TABLE>
<TR><TH COLSPAN=2>Handelingen 13
<TR><TH COLSPAN=2>
<TR><TD VALIGN=top>1<TD>En er waren te Antiochie, in de Gemeente, die daar was, enige profeten en leraars, namelijk Barnabas, en Simeon, genaamd Niger, en Lucius van Cyrene, en Manahen, die met Herodes den viervorst opgevoed was, en Saulus.
<TR><TD VALIGN=top>2<TD>En als zij den Heere dienden, en vastten, zeide de Heilige Geest: Zondert Mij af beiden Barnabas en Saulus tot het werk, waartoe Ik hen geroepen heb.
<TR><TD VALIGN=top>3<TD>Toen vastten en baden zij, en hun de handen opgelegd hebbende, lieten zij hen gaan.
<TR><TD VALIGN=top>4<TD>Dezen dan, uitgezonden zijnde van den Heiligen Geest, kwamen af tot Seleucie, en van daar scheepten zij af naar Cyprus.
<TR><TD VALIGN=top>5<TD>En gekomen zijnde te Salamis, verkondigden zij het woord Gods in de synagogen der Joden; en zij hadden ook Johannes tot een dienaar.
<TR><TD VALIGN=top>6<TD>En als zij het eiland doorgegaan waren tot Pafos toe, vonden zij een zekeren tovenaar, een valse profeet, een Jood, wiens naam was Bar-Jezus;
<TR><TD VALIGN=top>7<TD>Welke was bij den stadhouder Sergius Paulus, een verstandigen man. Deze, Barnabas en Saulus tot zich geroepen hebbende, zocht zeer het Woord Gods te horen.
<TR><TD VALIGN=top>8<TD>Maar Elymas, de tovenaar (want alzo wordt zijn naam overgezet), wederstond hen, zoekende den stadhouder van het geloof af te keren.
<TR><TD VALIGN=top>9<TD>Doch Saulus (die ook Paulus <I>genaamd</I> <I>is</I>), vervuld met den Heiligen Geest, en de ogen op hem houdende, zeide:
<TR><TD VALIGN=top>10<TD>O gij kind des duivels, vol van alle bedrog, en van alle arglistigheid, vijand van alle gerechtigheid, zult gij niet ophouden te verkeren de rechte wegen des Heeren?
<TR><TD VALIGN=top>11<TD>En nu zie, de hand des Heeren <I>is</I> tegen u, en gij zult blind zijn, en de zon niet zien voor een tijd. En van stonde aan viel op hem donkerheid en duisternis: en rondom gaande, zocht hij, die <I>hem</I> met de hand mochten leiden.
<TR><TD VALIGN=top>12<TD>Als de stadhouder zag, hetgeen geschied was, toen geloofde hij, verslagen zijnde over de leer des Heeren.
<TR><TD VALIGN=top>13<TD>En Paulus, en die met hem waren, van Pafos afgevaren zijnde, kwamen te Perge, <I>een</I> <I>stad</I> in Pamfylie. Maar Johannes, van hen scheidende, keerde weder naar Jeruzalem.
<TR><TD VALIGN=top>14<TD>En zij, van Perge <I>het</I> <I>land</I> doorgaande, kwamen te Antiochie, <I>een</I> <I>stad</I> in Pisidie; en gegaan zijnde in de synagoge op den dag des sabbats, zaten zij neder.
<TR><TD VALIGN=top>15<TD>En na het lezen der wet en der profeten, zonden de oversten der synagogen tot hen, zeggende: Mannen broeders, indien er <I>enig</I> woord van vertroosting tot het volk in u is, zo spreekt.
<TR><TD VALIGN=top>16<TD>En Paulus stond op, en wenkte met de hand, en zeide: Gij Israelietische mannen, en gij, die God vreest, hoort toe.
<TR><TD VALIGN=top>17<TD>De God van dit volk Israel heeft onze vaderen uitverkoren, en het volk verhoogd, als zij vreemdelingen waren in het land Egypte, en heeft hen met een hogen arm daaruit geleid.
<TR><TD VALIGN=top>18<TD>En heeft omtrent den tijd van veertig jaren hun zeden verdragen in de woestijn.
<TR><TD VALIGN=top>19<TD>En zeven volken uitgeroeid hebbende in het land Kanaan, heeft Hij hun door het lot het land derzelve uitgedeeld.
<TR><TD VALIGN=top>20<TD>En daarna omtrent vierhonderd en vijftig jaren, gaf Hij <I>hun</I> rechters, tot op Samuel, den profeet.
<TR><TD VALIGN=top>21<TD>En van toen aan begeerden zij een koning; en God gaf hun Saul, den zoon van Kis, een man uit den stam van Benjamin, veertig jaren.
<TR><TD VALIGN=top>22<TD>En dezen afgezet hebbende, verwekte Hij hun David tot een koning; denwelken Hij ook getuigenis gaf, en zeide: Ik heb gevonden David, den <I>zoon</I> van Jesse; een man naar Mijn hart, die al Mijn wil zal doen.
<TR><TD VALIGN=top>23<TD>Van het zaad dezes heeft God Israel, naar de belofte, verwekt den Zaligmaker Jezus;
<TR><TD VALIGN=top>24<TD>Als Johannes eerst al den volke Israels voor Zijn aankomst, gepredikt had den doop der bekering.
<TR><TD VALIGN=top>25<TD>Doch als Johannes den loop vervulde, zeide hij: Wien meent gijlieden, dat ik ben? Ik ben <I>de</I> <I>Christus</I> niet; maar ziet, Hij komt na mij, Wien ik niet waardig ben de schoenen <I>Zijner</I> voeten te ontbinden.
<TR><TD VALIGN=top>26<TD>Mannen broeders, kinderen van het geslacht Abrahams, en die onder u God vrezen, tot u is het woord dezer zaligheid gezonden.
<TR><TD VALIGN=top>27<TD>Want die te Jeruzalem wonen, en hun oversten, Dezen niet kennende, hebben ook de stemmen der profeten, die op elken sabbat <I>dag</I> gelezen worden, <I>Hem</I> veroordelende, vervuld;
<TR><TD VALIGN=top>28<TD>En geen oorzaak des doods vindende, hebben zij van Pilatus begeerd, dat Hij zou gedood worden.
<TR><TD VALIGN=top>29<TD>En als zij alles volbracht hadden, wat van Hem geschreven was, namen zij <I>Hem</I> af van het hout, en legden <I>Hem</I> in het graf.
<TR><TD VALIGN=top>30<TD>Maar God heeft Hem uit de doden opgewekt;
<TR><TD VALIGN=top>31<TD>Welke gezien is geweest, vele dagen lang, van degenen, die met Hem opgekomen waren van Galilea tot Jeruzalem, die Zijn getuigen zijn bij het volk.
<TR><TD VALIGN=top>32<TD>En wij verkondigen u de belofte, die tot de vaderen geschied is, dat <I>namelijk</I> God dezelve vervuld heeft aan ons, hun kinderen, als Hij Jezus verwekt heeft.
<TR><TD VALIGN=top>33<TD>Gelijk ook in den tweeden psalm geschreven staat: Gij zijt Mijn Zoon, heden heb Ik U gegenereerd.
<TR><TD VALIGN=top>34<TD>En dat Hij Hem uit de doden heeft opgewekt, alzo dat Hij niet meer zal tot verderving keren, heeft Hij aldus gezegd: Ik zal ulieden de weldadigheden Davids geven, die getrouw zijn;
<TR><TD VALIGN=top>35<TD>Waarom hij ook in een anderen <I>psalm</I> zegt: Gij zult Uw Heilige niet <I>over</I> geven, om verderving te zien.
<TR><TD VALIGN=top>36<TD>Want David, als hij in zijn tijd den raad Gods gediend had, is ontslapen, en is bij zijn vaderen gelegd; en heeft wel verderving gezien;
<TR><TD VALIGN=top>37<TD>Maar Hij, Dien God opgewekt heeft, heeft geen verderving gezien.
<TR><TD VALIGN=top>38<TD>Zo zij u dan bekend, mannen broeders, dat door Dezen u vergeving der zonden verkondigd wordt;
<TR><TD VALIGN=top>39<TD>En <I>dat</I> van alles, waarvan gij niet kondet gerechtvaardigd worden door de wet van Mozes, door Dezen een iegelijk, die gelooft, gerechtvaardigd wordt.
<TR><TD VALIGN=top>40<TD>Ziet dan toe, dat over ulieden niet kome, hetgeen gezegd is in de profeten:
<TR><TD VALIGN=top>41<TD>Ziet, gij verachters, en verwondert u, en verdwijnt; want Ik werk een werk in uw dagen, een werk, hetwelk gij niet zult geloven, zo het u iemand verhaalt.
<TR><TD VALIGN=top>42<TD>En als de Joden uitgegaan waren uit de synagoge, baden de heidenen, dat tegen den naasten sabbat hun dezelfde woorden zouden gesproken worden.
<TR><TD VALIGN=top>43<TD>En als de synagoge gescheiden was, volgden velen van de Joden en van de godsdienstige Jodengenoten Paulus en Barnabas; welke tot hen spraken, en hen vermaanden te blijven bij de genade Gods.
<TR><TD VALIGN=top>44<TD>En op den volgenden sabbat kwam bijna de gehele stad samen, om het Woord Gods te horen.
<TR><TD VALIGN=top>45<TD>Doch de Joden, de scharen ziende, werden met nijdigheid vervuld, en wederspraken, hetgeen van Paulus gezegd werd, wedersprekende en lasterende.
<TR><TD VALIGN=top>46<TD>Maar Paulus en Barnabas, vrijmoedigheid gebruikende, zeiden: Het was nodig, dat eerst tot u het Woord Gods gesproken zou worden; doch nademaal gij hetzelve verstoot, en uzelven des eeuwigen levens niet waardig oordeelt, ziet, wij keren ons tot de heidenen.
<TR><TD VALIGN=top>47<TD>Want alzo heeft ons de Heere geboden, <I>zeggende</I>: Ik heb u gesteld tot een licht der heidenen, opdat gij zoudt zijn tot zaligheid, tot aan het uiterste der aarde.
<TR><TD VALIGN=top>48<TD>Als nu de heidenen <I>dit</I> hoorden, verblijdden zij zich, en prezen het Woord des Heeren; en er geloofden zovelen, als er geordineerd waren tot het eeuwige leven.
<TR><TD VALIGN=top>49<TD>En het Woord des Heeren werd door het gehele land uitgebreid.
<TR><TD VALIGN=top>50<TD>Maar de Joden maakten op de godsdienstige en eerlijke vrouwen, en de voornaamsten van de stad, en verwekten vervolging tegen Paulus en Barnabas, en wierpen ze uit hun landpalen.
<TR><TD VALIGN=top>51<TD>Doch zij schudden het stof van hun voeten af tegen dezelve, en kwamen te Ikonium.
<TR><TD VALIGN=top>52<TD>En de discipelen werden vervuld met blijdschap en met den Heiligen Geest.
<TR><TH COLSPAN=2>
</TABLE>
<BR>
<HR>
<A HREF="hd12.htm" TARGET="bijbeltekst">[Vorig hoofdstuk]</A><A HREF="hd14.htm" TARGET="bijbeltekst">[Volgend hoofdstuk]</A><BR>
</BODY>
</HTML>
