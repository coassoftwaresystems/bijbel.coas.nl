<HTML>
<HEAD>
<TITLE>
Leviticus 18
</TITLE>
</HEAD>
<BODY BGCOLOR="#FFFFFF">
<A HREF=lv1.htm TARGET="bijbeltekst">1</A>
<A HREF=lv2.htm TARGET="bijbeltekst">2</A>
<A HREF=lv3.htm TARGET="bijbeltekst">3</A>
<A HREF=lv4.htm TARGET="bijbeltekst">4</A>
<A HREF=lv5.htm TARGET="bijbeltekst">5</A>
<A HREF=lv6.htm TARGET="bijbeltekst">6</A>
<A HREF=lv7.htm TARGET="bijbeltekst">7</A>
<A HREF=lv8.htm TARGET="bijbeltekst">8</A>
<A HREF=lv9.htm TARGET="bijbeltekst">9</A>
<A HREF=lv10.htm TARGET="bijbeltekst">10</A>
<A HREF=lv11.htm TARGET="bijbeltekst">11</A>
<A HREF=lv12.htm TARGET="bijbeltekst">12</A>
<A HREF=lv13.htm TARGET="bijbeltekst">13</A>
<A HREF=lv14.htm TARGET="bijbeltekst">14</A>
<A HREF=lv15.htm TARGET="bijbeltekst">15</A>
<A HREF=lv16.htm TARGET="bijbeltekst">16</A>
<A HREF=lv17.htm TARGET="bijbeltekst">17</A>
18
<A HREF=lv19.htm TARGET="bijbeltekst">19</A>
<A HREF=lv20.htm TARGET="bijbeltekst">20</A>
<A HREF=lv21.htm TARGET="bijbeltekst">21</A>
<A HREF=lv22.htm TARGET="bijbeltekst">22</A>
<A HREF=lv23.htm TARGET="bijbeltekst">23</A>
<A HREF=lv24.htm TARGET="bijbeltekst">24</A>
<A HREF=lv25.htm TARGET="bijbeltekst">25</A>
<A HREF=lv26.htm TARGET="bijbeltekst">26</A>
<A HREF=lv27.htm TARGET="bijbeltekst">27</A>
<BR><HR><BR>
<TABLE>
<TR><TH COLSPAN=2>Leviticus 18
<TR><TH COLSPAN=2>
<TR><TD VALIGN=top>1<TD>Verder sprak de HEERE tot Mozes, zeggende:
<TR><TD VALIGN=top>2<TD>Spreek tot de kinderen Israels en zeg tot hen: Ik ben de HEERE, uw God!
<TR><TD VALIGN=top>3<TD>Gij zult niet doen naar de werken des Egyptischen lands, waarin gij gewoond hebt; en naar de werken des lands Kanaan, waarheen Ik u brenge, zult gij niet doen, en zult in hun inzettingen niet wandelen.
<TR><TD VALIGN=top>4<TD>Mijn rechten zult gij doen, en Mijn inzettingen zult gij houden, om in die te wandelen; Ik ben de HEERE, uw God!
<TR><TD VALIGN=top>5<TD>Ja, Mijn inzettingen en Mijn rechten zult gij houden; welk mens dezelve zal doen, die zal door dezelve leven; Ik ben de HEERE!
<TR><TD VALIGN=top>6<TD>Niemand zal tot enige nabestaande zijns vleses naderen, om de schaamte te ontdekken; Ik ben de HEERE!
<TR><TD VALIGN=top>7<TD>Gij zult de schaamte uws vaders en de schaamte uwer moeder niet ontdekken; zij is uw moeder; gij zult haar schaamte niet ontdekken.
<TR><TD VALIGN=top>8<TD>Gij zult de schaamte der huisvrouw uws vaders niet ontdekken; het is de schaamte uws vaders.
<TR><TD VALIGN=top>9<TD>De schaamte uwer zuster, der dochter uws vaders, of der dochter uwer moeder, te huis geboren of buiten geboren, haar schaamte zult gij niet ontdekken.
<TR><TD VALIGN=top>10<TD>De schaamte der dochter uws zoons, of der dochter uwer dochter, haar schaamte zult gij niet ontdekken; want zij zijn uw schaamte.
<TR><TD VALIGN=top>11<TD>De schaamte van de dochter der huisvrouw uws vaders, die uw vader geboren is (zij is uw zuster), haar schaamte zult gij niet ontdekken.
<TR><TD VALIGN=top>12<TD>Gij zult de schaamte van de zuster uws vaders niet ontdekken; zij is uws vaders nabestaande.
<TR><TD VALIGN=top>13<TD>Gij zult de schaamte van de zuster uwer moeder niet ontdekken; want zij is uwer moeder nabestaande.
<TR><TD VALIGN=top>14<TD>Gij zult de schaamte van den broeder uws vaders niet ontdekken; tot zijn huisvrouw zult gij niet naderen; zij is uw moei.
<TR><TD VALIGN=top>15<TD>Gij zult de schaamte uwer schoondochter niet ontdekken; zij is uws zoons huisvrouw; gij zult haar schaamte niet ontdekken.
<TR><TD VALIGN=top>16<TD>Gij zult de schaamte der huisvrouw uws broeders niet ontdekken; het is de schaamte uws broeders.
<TR><TD VALIGN=top>17<TD>Gij zult de schaamte ener vrouw en harer dochter niet ontdekken; de dochter haars zoons, noch de dochter van haar dochter zult gij nemen, om haar schaamte te ontdekken; zij zijn nabestaanden; het is een schandelijke daad.
<TR><TD VALIGN=top>18<TD>Gij zult ook geen vrouw tot haar zuster nemen, om <I>haar</I> te benauwen, mits haar schaamte nevens haar, in haar leven, te ontdekken.
<TR><TD VALIGN=top>19<TD>Ook zult gij tot de vrouw in de afzondering van haar onreinigheid niet naderen, om haar schaamte te ontdekken.
<TR><TD VALIGN=top>20<TD>En gij zult niet liggen bij uws naasten huisvrouw ter bezading, om met haar onrein te worden.
<TR><TD VALIGN=top>21<TD>En van uw zaad zult gij niet geven, om voor den Molech door het <I>vuur</I> te doen gaan; en den Naam uws Gods zult gij niet ontheiligen; Ik ben de HEERE!
<TR><TD VALIGN=top>22<TD>Bij een manspersoon zult gij niet liggen met vrouwelijke bijligging; dit is een gruwel.
<TR><TD VALIGN=top>23<TD>Insgelijks zult gij bij geen beest liggen, om daarmede onrein te worden; een vrouw zal ook niet staan voor een beest, om daarmede te doen te hebben; het is een gruwelijke vermenging.
<TR><TD VALIGN=top>24<TD>Verontreinigt u niet met enige van deze; want de heidenen, die Ik van uw aangezicht uitwerpe, zijn met alle deze verontreinigd;
<TR><TD VALIGN=top>25<TD>Zodat het land onrein is, en Ik over hetzelve zijn ongerechtigheid bezoeke, en het land zijn inwoners uitspuwt.
<TR><TD VALIGN=top>26<TD>Maar gij zult Mijn inzettingen en Mijn rechten onderhouden, en van al die gruwelen niets doen, inboorling noch vreemdeling, die in het midden van u als vreemdeling verkeert.
<TR><TD VALIGN=top>27<TD>Want de lieden dezes lands, die voor u geweest zijn, hebben al deze gruwelen gedaan; en het land is onrein geworden.
<TR><TD VALIGN=top>28<TD>Dat u dat land niet uitspuwe, als gij hetzelve zult verontreinigd hebben; gelijk als het het volk, dat voor u was, uitgespuwd heeft.
<TR><TD VALIGN=top>29<TD>Want al wie enige van deze gruwelen doen zal, die zielen, die ze doen, zullen uit het midden van haar volk uitgeroeid worden.
<TR><TD VALIGN=top>30<TD>Daarom zult gij Mijn bevel onderhouden, dat gij niet doet van die gruwelijke inzettingen, die voor u zijn gedaan geweest, en u daarmede niet verontreinigt; Ik ben de HEERE, uw God!
<TR><TH COLSPAN=2>
</TABLE>
<BR>
<HR>
<A HREF="lv17.htm" TARGET="bijbeltekst">[Vorig hoofdstuk]</A><A HREF="lv19.htm" TARGET="bijbeltekst">[Volgend hoofdstuk]</A><BR>
</BODY>
</HTML>
