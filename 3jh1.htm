<HTML>
<HEAD>
<TITLE>
3 Johannes 1
</TITLE>
</HEAD>
<BODY BGCOLOR="#FFFFFF">
<TABLE>
<TR><TH COLSPAN=2>3 Johannes 1
<TR><TH COLSPAN=2>
<TR><TD VALIGN=top>1<TD>De ouderling aan den geliefden Gajus, welken ik in waarheid liefheb.
<TR><TD VALIGN=top>2<TD>Geliefde, voor alle dingen wens ik, dat gij welvaart en gezond zijt, gelijk uw ziel welvaart.
<TR><TD VALIGN=top>3<TD>Want ik ben zeer verblijd geweest, als de broeders kwamen, en getuigden van uw waarheid, gelijk gij in de waarheid wandelt.
<TR><TD VALIGN=top>4<TD>Ik heb geen meerdere blijdschap dan hierin, dat ik hoor, dat mijn kinderen in de waarheid wandelen.
<TR><TD VALIGN=top>5<TD>Geliefde, gij doet trouwelijk, in al hetgeen gij doet aan de broederen en aan de vreemdelingen,
<TR><TD VALIGN=top>6<TD>Die getuigd hebben van uw liefde, in de tegenwoordigheid der Gemeente; welken indien gij geleide doet, gelijk het Gode waardig is, zo zult gij weldoen.
<TR><TD VALIGN=top>7<TD>Want zij zijn voor Zijn Naam uitgegaan, niets nemende van de heidenen.
<TR><TD VALIGN=top>8<TD>Wij dan zijn schuldig de zodanigen te ontvangen, opdat wij medearbeiders mogen worden der waarheid.
<TR><TD VALIGN=top>9<TD>Ik heb aan de Gemeente geschreven; maar Diotrefes, die onder hen zoekt de eerste te zijn, neemt ons niet aan.
<TR><TD VALIGN=top>10<TD>Daarom, indien ik kom, zo zal ik in gedachtenis brengen zijn werken, die hij doet, met boze woorden snaterende tegen ons; en hiermede niet vergenoegd zijnde, zo ontvangt hij zelf de broeders niet, en verhindert degenen, die het willen <I>doen</I>, en werpt ze uit de Gemeente.
<TR><TD VALIGN=top>11<TD>Geliefde, volgt het kwade niet na, maar het goede. Die goed doet, is uit God; maar die kwaad doet, heeft God niet gezien.
<TR><TD VALIGN=top>12<TD>Aan Demetrius wordt getuigenis gegeven van allen, en van de waarheid zelve; en wij getuigen ook, en gij weet, dat onze getuigenis waarachtig is.
<TR><TD VALIGN=top>13<TD>Ik had veel te schrijven, maar ik wil u niet schrijven met inkt en pen;
<TR><TD VALIGN=top>14<TD>Maar ik hoop u haast te zien, en wij zullen mond tot mond spreken.
<TR><TD VALIGN=top>15<TD>Vrede zij u. De vrienden groeten u. Groet de vrienden met name.
<TR><TH COLSPAN=2>
</TABLE>
<BR>
<HR>
<A HREF="2jh1.htm" TARGET="bijbeltekst">[Vorig hoofdstuk]</A><A HREF="jd1.htm" TARGET="bijbeltekst">[Volgend hoofdstuk]</A><BR>
</BODY>
</HTML>
