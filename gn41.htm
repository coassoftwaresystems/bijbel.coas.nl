<HTML>
<HEAD>
<TITLE>
Genesis 41
</TITLE>
</HEAD>
<BODY BGCOLOR="#FFFFFF">
<A HREF=gn1.htm TARGET="bijbeltekst">1</A>
<A HREF=gn2.htm TARGET="bijbeltekst">2</A>
<A HREF=gn3.htm TARGET="bijbeltekst">3</A>
<A HREF=gn4.htm TARGET="bijbeltekst">4</A>
<A HREF=gn5.htm TARGET="bijbeltekst">5</A>
<A HREF=gn6.htm TARGET="bijbeltekst">6</A>
<A HREF=gn7.htm TARGET="bijbeltekst">7</A>
<A HREF=gn8.htm TARGET="bijbeltekst">8</A>
<A HREF=gn9.htm TARGET="bijbeltekst">9</A>
<A HREF=gn10.htm TARGET="bijbeltekst">10</A>
<A HREF=gn11.htm TARGET="bijbeltekst">11</A>
<A HREF=gn12.htm TARGET="bijbeltekst">12</A>
<A HREF=gn13.htm TARGET="bijbeltekst">13</A>
<A HREF=gn14.htm TARGET="bijbeltekst">14</A>
<A HREF=gn15.htm TARGET="bijbeltekst">15</A>
<A HREF=gn16.htm TARGET="bijbeltekst">16</A>
<A HREF=gn17.htm TARGET="bijbeltekst">17</A>
<A HREF=gn18.htm TARGET="bijbeltekst">18</A>
<A HREF=gn19.htm TARGET="bijbeltekst">19</A>
<A HREF=gn20.htm TARGET="bijbeltekst">20</A>
<A HREF=gn21.htm TARGET="bijbeltekst">21</A>
<A HREF=gn22.htm TARGET="bijbeltekst">22</A>
<A HREF=gn23.htm TARGET="bijbeltekst">23</A>
<A HREF=gn24.htm TARGET="bijbeltekst">24</A>
<A HREF=gn25.htm TARGET="bijbeltekst">25</A>
<A HREF=gn26.htm TARGET="bijbeltekst">26</A>
<A HREF=gn27.htm TARGET="bijbeltekst">27</A>
<A HREF=gn28.htm TARGET="bijbeltekst">28</A>
<A HREF=gn29.htm TARGET="bijbeltekst">29</A>
<A HREF=gn30.htm TARGET="bijbeltekst">30</A>
<A HREF=gn31.htm TARGET="bijbeltekst">31</A>
<A HREF=gn32.htm TARGET="bijbeltekst">32</A>
<A HREF=gn33.htm TARGET="bijbeltekst">33</A>
<A HREF=gn34.htm TARGET="bijbeltekst">34</A>
<A HREF=gn35.htm TARGET="bijbeltekst">35</A>
<A HREF=gn36.htm TARGET="bijbeltekst">36</A>
<A HREF=gn37.htm TARGET="bijbeltekst">37</A>
<A HREF=gn38.htm TARGET="bijbeltekst">38</A>
<A HREF=gn39.htm TARGET="bijbeltekst">39</A>
<A HREF=gn40.htm TARGET="bijbeltekst">40</A>
41
<A HREF=gn42.htm TARGET="bijbeltekst">42</A>
<A HREF=gn43.htm TARGET="bijbeltekst">43</A>
<A HREF=gn44.htm TARGET="bijbeltekst">44</A>
<A HREF=gn45.htm TARGET="bijbeltekst">45</A>
<A HREF=gn46.htm TARGET="bijbeltekst">46</A>
<A HREF=gn47.htm TARGET="bijbeltekst">47</A>
<A HREF=gn48.htm TARGET="bijbeltekst">48</A>
<A HREF=gn49.htm TARGET="bijbeltekst">49</A>
<A HREF=gn50.htm TARGET="bijbeltekst">50</A>
<BR><HR><BR>
<TABLE>
<TR><TH COLSPAN=2>Genesis 41
<TR><TH COLSPAN=2>
<TR><TD VALIGN=top>1<TD>En het geschiedde ten einde van twee volle jaren, dat Farao droomde, en ziet, hij stond aan de rivier.
<TR><TD VALIGN=top>2<TD>En ziet, uit de rivier kwamen op zeven koeien, schoon van aanzien, en vet van vlees, en zij weidden in het gras.
<TR><TD VALIGN=top>3<TD>En ziet, zeven andere koeien kwamen na die op uit de rivier, lelijk van aanzien, en dun van vlees; en zij stonden bij <I>de</I> <I>andere</I> koeien aan den oever der rivier.
<TR><TD VALIGN=top>4<TD>En die koeien, lelijk van aanzien, en dun van vlees, aten op die zeven koeien, schoon van aanzien en vet. Toen ontwaakte Farao.
<TR><TD VALIGN=top>5<TD>Daarna sliep hij en droomde andermaal; en ziet, zeven aren rezen op, in een halm, vet en goed.
<TR><TD VALIGN=top>6<TD>En ziet, zeven dunne en van den oostenwind verzengde aren schoten na dezelve uit.
<TR><TD VALIGN=top>7<TD>En de dunne aren verslonden de zeven vette en volle aren. Toen ontwaakte Farao, en ziet, het was een droom.
<TR><TD VALIGN=top>8<TD>En het geschiedde in den morgenstond, dat zijn geest verslagen was, en hij zond heen, en riep al de tovenaars van Egypte, en al de wijzen, die daarin waren; en Farao vertelde hun zijn droom; maar er was niemand, die ze aan Farao uitlegde.
<TR><TD VALIGN=top>9<TD>Toen sprak de overste der schenkers tot Farao, zeggende: Ik gedenk heden aan mijn zonden.
<TR><TD VALIGN=top>10<TD>Farao was zeer vertoornd op zijn dienaars, en leverde mij in bewaring ten huize van den overste der trawanten, mij en den overste der bakkers.
<TR><TD VALIGN=top>11<TD>En in een nacht droomden wij een droom, ik en hij; wij droomden elk naar de uitlegging zijns drooms.
<TR><TD VALIGN=top>12<TD>En aldaar was bij ons een Hebreeuws jongeling, een knecht van den overste der trawanten; en wij vertelden ze hem, en hij legde ons onze dromen uit; een ieder legde hij ze uit, naar zijn droom.
<TR><TD VALIGN=top>13<TD>En gelijk hij ons uitlegde, alzo is het geschied; mij heeft hij hersteld in mijn staat, en hem gehangen.
<TR><TD VALIGN=top>14<TD>Toen zond Farao en riep Jozef en zij deden hem haastelijk uit den kuil komen; en men schoor hem, en men veranderde zijn klederen; en hij kwam tot Farao.
<TR><TD VALIGN=top>15<TD>En Farao sprak tot Jozef: Ik heb een droom gedroomd, en er is niemand, die hem uitlegge; maar ik heb van u horen zeggen, <I>als</I> gij een droom hoort, dat gij hem uitlegt.
<TR><TD VALIGN=top>16<TD>En Jozef antwoordde Farao, zeggende: Het is buiten mij! God zal Farao's welstand aanzeggen.
<TR><TD VALIGN=top>17<TD>Toen sprak Farao tot Jozef: Zie, in mijn droom stond ik aan den oever der rivier;
<TR><TD VALIGN=top>18<TD>En zie, uit de rivier kwamen op zeven koeien, vet van vlees en schoon van gedaante, en zij weidden in het gras.
<TR><TD VALIGN=top>19<TD>En zie, zeven andere koeien kwamen op na deze, mager en zeer lelijk van gedaante, rank van vlees; ik heb dergelijke van lelijkheid niet gezien in het ganse Egypteland.
<TR><TD VALIGN=top>20<TD>En die ranke en lelijke koeien aten die eerste zeven vette koeien op;
<TR><TD VALIGN=top>21<TD>Dewelke in haar buik inkwamen; maar men merkte niet, dat ze in haar buik ingekomen waren; want haar aanzien was lelijk, gelijk als in het begin. Toen ontwaakte ik.
<TR><TD VALIGN=top>22<TD>Daarna zag ik in mijn droom, en zie zeven aren rezen op in een halm, vol en goed.
<TR><TD VALIGN=top>23<TD>En zie, zeven dorre, dunne <I>en</I> van den oostenwind verzengde aren, schoten na dezelve uit;
<TR><TD VALIGN=top>24<TD>En de zeven dunne aren verslonden die zeven goede aren. En ik heb het den tovenaars gezegd; maar er was niemand, die het mij verklaarde.
<TR><TD VALIGN=top>25<TD>Toen zeide Jozef tot Farao: De droom van Farao is een; hetgeen God is doende, heeft Hij Farao te kennen gegeven.
<TR><TD VALIGN=top>26<TD>Die zeven schone koeien zijn zeven jaren; die zeven schone aren zijn ook zeven jaren; de droom is een.
<TR><TD VALIGN=top>27<TD>En die zeven ranke en lelijke koeien, die na gene opkwamen, zijn zeven jaren; en die zeven ranke van den oostenwind verzengde aren zullen zeven jaren des hongers wezen.
<TR><TD VALIGN=top>28<TD>Dit is het woord, hetwelk ik tot Farao gesproken heb: hetgeen God is doende, heeft Hij Farao vertoond.
<TR><TD VALIGN=top>29<TD>Zie, de zeven aankomende jaren, zal er grote overvloed in het ganse land van Egypte zijn.
<TR><TD VALIGN=top>30<TD>Maar na dezelve zullen er opstaan zeven jaren des hongers; dan zal in het land van Egypte al die overvloed vergeten worden; en de honger zal het land verteren.
<TR><TD VALIGN=top>31<TD>Ook zal de overvloed in het land niet gemerkt worden, vanwege dienzelven honger, die daarna wezen zal; want hij zal zeer zwaar zijn.
<TR><TD VALIGN=top>32<TD>En aangaande, dat die droom aan Farao ten tweeden maal is herhaald, is, omdat de zaak van God vastbesloten is, en dat God haast, om dezelve te doen.
<TR><TD VALIGN=top>33<TD>Zo zie nu Farao naar een verstandigen en wijzen man, en zette hem over het land van Egypte.
<TR><TD VALIGN=top>34<TD>Farao doe <I>zo</I>, en bestelle opzieners over het land; en neme het vijfde deel des lands van Egypte in de zeven jaren des overvloeds.
<TR><TD VALIGN=top>35<TD>En dat zij alle spijze van deze aankomende goede jaren verzamelen, en koren opleggen, onder de hand van Farao, tot spijze in de steden, en bewaren het.
<TR><TD VALIGN=top>36<TD>Zo zal de spijze zijn tot voorraad voor het land, voor zeven jaren des hongers, die in Egypteland wezen zullen; opdat het land van honger niet verga.
<TR><TD VALIGN=top>37<TD>En dit woord was goed in de ogen van Farao, en in de ogen van al zijn knechten.
<TR><TD VALIGN=top>38<TD>Zo zeide Farao tot zijn knechten: Zouden wij wel een man vinden als deze, in welken Gods Geest is?
<TR><TD VALIGN=top>39<TD>Daarna zeide Farao tot Jozef: Naardien dat God u dit alles heeft verkondigd, zo is er niemand <I>zo</I> verstandig en wijs, als gij.
<TR><TD VALIGN=top>40<TD>Gij zult over mijn huis zijn, en op uw bevel zal al mijn volk <I>de</I> <I>hand</I> kussen; alleen dezen troon zal ik groter zijn dan gij.
<TR><TD VALIGN=top>41<TD>Voorts sprak Farao tot Jozef: Zie, ik heb u over gans Egypteland gesteld.
<TR><TD VALIGN=top>42<TD>En Farao nam zijn ring van zijn hand af, en deed hem aan Jozefs hand, en liet hem fijne linnen klederen aantrekken, en legde hem een gouden keten aan zijn hals;
<TR><TD VALIGN=top>43<TD>En hij deed hem rijden op den tweeden wagen, dien hij had; en zij riepen voor zijn aangezicht: Knielt! Alzo stelde hij hem over gans Egypteland.
<TR><TD VALIGN=top>44<TD>En Farao zeide tot Jozef: Ik ben Farao! doch zonder u zal niemand zijn hand of zijn voet opheffen in gans Egypteland.
<TR><TD VALIGN=top>45<TD>En Farao noemde Jozefs naam Zafnath Paaneah, en gaf hem Asnath, de dochter van Potifera, overste van On, tot een vrouw; en Jozef toog uit door het land van Egypte.
<TR><TD VALIGN=top>46<TD>Jozef nu was dertig jaren oud, als hij stond voor het aangezicht van Farao, koning van Egypte; en Jozef ging uit van Farao's aangezicht, en hij toog door gans Egypteland.
<TR><TD VALIGN=top>47<TD>En het land bracht voort, in de zeven jaren des overvloeds, bij handvollen.
<TR><TD VALIGN=top>48<TD>En hij vergaderde alle spijze der zeven jaren, die in Egypteland was, en deed de spijze in de steden; de spijze van het veld van elke stad, hetwelk rondom haar was, deed hij daarbinnen.
<TR><TD VALIGN=top>49<TD>Alzo bracht Jozef zeer veel koren bijeen, als het zand der zee, totdat men ophield te tellen: want daarvan was geen getal.
<TR><TD VALIGN=top>50<TD>En Jozef werden twee zonen geboren, eer er een jaar des hongers aankwam, die Asnath, de dochter van Potifera, overste van On, hem baarde.
<TR><TD VALIGN=top>51<TD>En Jozef noemde den naam des eerstgeborenen Manasse; want, <I>zeide</I> <I>hij</I>, God heeft mij doen vergeten al mijn moeite, en het ganse huis mijns vaders.
<TR><TD VALIGN=top>52<TD>En den naam des tweeden noemde hij Efraim; want, <I>zeide</I> <I>hij</I>, God heeft mij doen wassen in het land mijner verdrukking.
<TR><TD VALIGN=top>53<TD>Toen eindigden de zeven jaren des overvloeds, die in Egypte geweest was.
<TR><TD VALIGN=top>54<TD>En de zeven jaren des hongers begonnen aan te komen, gelijk als Jozef gezegd had. En er was honger in al de landen; maar in gans Egypteland was brood.
<TR><TD VALIGN=top>55<TD>Als nu gans Egypteland hongerde, riep het volk tot Farao om brood; en Farao zeide tot alle Egyptenaren: Gaat tot Jozef, doet wat hij u zegt.
<TR><TD VALIGN=top>56<TD>Als dan honger over het ganse land was, zo opende Jozef alles, waarin <I>iets</I> was, en verkocht aan de Egyptenaren; want de honger was sterk in Egypteland.
<TR><TD VALIGN=top>57<TD>En alle landen kwamen in Egypte tot Jozef, om te kopen; want de honger was sterk in alle landen.
<TR><TH COLSPAN=2>
</TABLE>
<BR>
<HR>
<A HREF="gn40.htm" TARGET="bijbeltekst">[Vorig hoofdstuk]</A><A HREF="gn42.htm" TARGET="bijbeltekst">[Volgend hoofdstuk]</A><BR>
</BODY>
</HTML>
