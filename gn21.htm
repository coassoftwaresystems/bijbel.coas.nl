<HTML>
<HEAD>
<TITLE>
Genesis 21
</TITLE>
</HEAD>
<BODY BGCOLOR="#FFFFFF">
<A HREF=gn1.htm TARGET="bijbeltekst">1</A>
<A HREF=gn2.htm TARGET="bijbeltekst">2</A>
<A HREF=gn3.htm TARGET="bijbeltekst">3</A>
<A HREF=gn4.htm TARGET="bijbeltekst">4</A>
<A HREF=gn5.htm TARGET="bijbeltekst">5</A>
<A HREF=gn6.htm TARGET="bijbeltekst">6</A>
<A HREF=gn7.htm TARGET="bijbeltekst">7</A>
<A HREF=gn8.htm TARGET="bijbeltekst">8</A>
<A HREF=gn9.htm TARGET="bijbeltekst">9</A>
<A HREF=gn10.htm TARGET="bijbeltekst">10</A>
<A HREF=gn11.htm TARGET="bijbeltekst">11</A>
<A HREF=gn12.htm TARGET="bijbeltekst">12</A>
<A HREF=gn13.htm TARGET="bijbeltekst">13</A>
<A HREF=gn14.htm TARGET="bijbeltekst">14</A>
<A HREF=gn15.htm TARGET="bijbeltekst">15</A>
<A HREF=gn16.htm TARGET="bijbeltekst">16</A>
<A HREF=gn17.htm TARGET="bijbeltekst">17</A>
<A HREF=gn18.htm TARGET="bijbeltekst">18</A>
<A HREF=gn19.htm TARGET="bijbeltekst">19</A>
<A HREF=gn20.htm TARGET="bijbeltekst">20</A>
21
<A HREF=gn22.htm TARGET="bijbeltekst">22</A>
<A HREF=gn23.htm TARGET="bijbeltekst">23</A>
<A HREF=gn24.htm TARGET="bijbeltekst">24</A>
<A HREF=gn25.htm TARGET="bijbeltekst">25</A>
<A HREF=gn26.htm TARGET="bijbeltekst">26</A>
<A HREF=gn27.htm TARGET="bijbeltekst">27</A>
<A HREF=gn28.htm TARGET="bijbeltekst">28</A>
<A HREF=gn29.htm TARGET="bijbeltekst">29</A>
<A HREF=gn30.htm TARGET="bijbeltekst">30</A>
<A HREF=gn31.htm TARGET="bijbeltekst">31</A>
<A HREF=gn32.htm TARGET="bijbeltekst">32</A>
<A HREF=gn33.htm TARGET="bijbeltekst">33</A>
<A HREF=gn34.htm TARGET="bijbeltekst">34</A>
<A HREF=gn35.htm TARGET="bijbeltekst">35</A>
<A HREF=gn36.htm TARGET="bijbeltekst">36</A>
<A HREF=gn37.htm TARGET="bijbeltekst">37</A>
<A HREF=gn38.htm TARGET="bijbeltekst">38</A>
<A HREF=gn39.htm TARGET="bijbeltekst">39</A>
<A HREF=gn40.htm TARGET="bijbeltekst">40</A>
<A HREF=gn41.htm TARGET="bijbeltekst">41</A>
<A HREF=gn42.htm TARGET="bijbeltekst">42</A>
<A HREF=gn43.htm TARGET="bijbeltekst">43</A>
<A HREF=gn44.htm TARGET="bijbeltekst">44</A>
<A HREF=gn45.htm TARGET="bijbeltekst">45</A>
<A HREF=gn46.htm TARGET="bijbeltekst">46</A>
<A HREF=gn47.htm TARGET="bijbeltekst">47</A>
<A HREF=gn48.htm TARGET="bijbeltekst">48</A>
<A HREF=gn49.htm TARGET="bijbeltekst">49</A>
<A HREF=gn50.htm TARGET="bijbeltekst">50</A>
<BR><HR><BR>
<TABLE>
<TR><TH COLSPAN=2>Genesis 21
<TR><TH COLSPAN=2>
<TR><TD VALIGN=top>1<TD>En de HEERE bezocht Sara, gelijk als Hij gezegd had; en de HEERE deed aan Sara gelijk als Hij gesproken had.
<TR><TD VALIGN=top>2<TD>En Sara werd bevrucht, en baarde Abraham een zoon in zijn ouderdom, ter gezetter tijd, dien hem God gezegd had.
<TR><TD VALIGN=top>3<TD>En Abraham noemde den naam zijns zoons, dien hem geboren was, dien hem Sara gebaard had, Izak.
<TR><TD VALIGN=top>4<TD>En Abraham besneed zijn zoon Izak, zijnde acht dagen oud, gelijk als hem God geboden had.
<TR><TD VALIGN=top>5<TD>En Abraham was honderd jaren oud, als hem Izak zijn zoon geboren werd.
<TR><TD VALIGN=top>6<TD>En Sara zeide: God heeft mij een lachen gemaakt; al die het hoort, zal met mij lachen.
<TR><TD VALIGN=top>7<TD>Voorts zeide zij: Wie zou Abraham gezegd hebben: Sara heeft zonen gezoogd? want ik heb een zoon gebaard in zijn ouderdom.
<TR><TD VALIGN=top>8<TD>En het kind werd groot, en werd gespeend; toen maakte Abraham een groten maaltijd op den dag, als Izak gespeend werd.
<TR><TD VALIGN=top>9<TD>En Sara zag den zoon van Hagar, de Egyptische, dien zij Abraham gebaard had, spottende.
<TR><TD VALIGN=top>10<TD>En zij zeide tot Abraham: Drijf deze dienstmaagd en haar zoon uit; want de zoon dezer dienstmaagd zal met mijn zoon, met Izak, niet erven.
<TR><TD VALIGN=top>11<TD>En dit woord was zeer kwaad in Abrahams ogen, ter oorzake van zijn zoon.
<TR><TD VALIGN=top>12<TD>Maar God zeide tot Abraham: Laat het niet kwaad zijn in uw ogen, over den jongen, en over uw dienstmaagd; al wat Sara tot u zal zeggen, hoor naar haar stem; want in Izak zal uw zaad genoemd worden.
<TR><TD VALIGN=top>13<TD>Doch Ik zal ook den zoon dezer dienstmaagd tot een volk stellen, omdat hij uw zaad is.
<TR><TD VALIGN=top>14<TD>Toen stond Abraham des morgens vroeg op, en nam brood, en een fles water, en gaf ze aan Hagar, die leggende op haar schouder; ook <I>gaf</I> <I>hij</I> <I>haar</I> het kind, en zond haar weg. En zij ging voort, en dwaalde in de woestijn Ber-seba.
<TR><TD VALIGN=top>15<TD>Als nu het water van de fles uit was, zo wierp zij het kind onder een van de struiken.
<TR><TD VALIGN=top>16<TD>En zij ging en zette zich tegenover, afgaande zo verre, als die met de boog schieten; want zij zeide: Dat ik het kind niet zie sterven; en zij zat tegenover, en hief haar stem op, en weende.
<TR><TD VALIGN=top>17<TD>En God hoorde de stem van den jongen; en de Engel Gods riep Hagar toe uit den hemel, en zeide tot haar: Wat is u, Hagar? Vrees niet; want God heeft naar des jongens stem gehoord, ter plaatse, waar hij is.
<TR><TD VALIGN=top>18<TD>Sta op, hef den jongen op, en houd hem vast met uwe hand; want Ik zal hem tot een groot volk stellen.
<TR><TD VALIGN=top>19<TD>En God opende haar ogen, dat zij een waterput zag; en zij ging, en vulde de fles met water, en gaf den jongen te drinken.
<TR><TD VALIGN=top>20<TD>En God was met den jongen; en hij werd groot, en hij woonde in de woestijn, en werd een boogschutter.
<TR><TD VALIGN=top>21<TD>En hij woonde in de woestijn Paran; en zijn moeder nam hem een vrouw uit Egypteland.
<TR><TD VALIGN=top>22<TD>Voorts geschiedde het ter zelfder tijd, dat Abimelech, mitsgaders Pichol, zijn krijgsoverste, tot Abraham sprak, zeggende: God is met u in alles, wat gij doet.
<TR><TD VALIGN=top>23<TD>Zo zweer mij nu hier bij God: Zo gij mij, of mijn zoon, of mijn neef liegen zult! naar de weldadigheid, die ik bij u gedaan heb, zult gij doen bij mij, en bij het land, waarin gij als vreemdeling verkeert.
<TR><TD VALIGN=top>24<TD>En Abraham zeide: Ik zal zweren.
<TR><TD VALIGN=top>25<TD>En Abraham berispte Abimelech ter oorzake van een waterput, die Abimelechs knechten met geweld genomen hadden.
<TR><TD VALIGN=top>26<TD>Toen zeide Abimelech: Ik heb niet geweten, wie dit stuk gedaan heeft; en ook hebt gij het mij niet aangezegd, en ik heb er ook niet van gehoord, dan heden.
<TR><TD VALIGN=top>27<TD>En Abraham nam schapen en runderen, en gaf die aan Abimelech; en die beiden maakten een verbond.
<TR><TD VALIGN=top>28<TD>Doch Abraham stelde zeven ooilammeren der kudde bijzonder.
<TR><TD VALIGN=top>29<TD>Zo zeide Abimelech tot Abraham: Wat zullen hier deze zeven ooilammeren, die gij bijzonder gesteld hebt?
<TR><TD VALIGN=top>30<TD>En hij zeide: Dat gij de zeven ooilammeren van mijn hand nemen zult, opdat het mij tot een getuigenis zij, dat ik dezen put gegraven heb.
<TR><TD VALIGN=top>31<TD>Daarom noemde men die plaats Ber-seba, omdat die beiden daar gezworen hadden.
<TR><TD VALIGN=top>32<TD>Alzo maakten zij een verbond te Ber-seba. Daarna stond Abimelech op, en Pichol, zijn krijgsoverste, en zij keerden wederom naar het land der Filistijnen.
<TR><TD VALIGN=top>33<TD>En hij plantte een bos in Ber-seba, en riep aldaar den Naam des HEEREN, des eeuwigen Gods, aan.
<TR><TD VALIGN=top>34<TD>En Abraham woonde als vreemdeling vele dagen in het land der Filistijnen.
<TR><TH COLSPAN=2>
</TABLE>
<BR>
<HR>
<A HREF="gn20.htm" TARGET="bijbeltekst">[Vorig hoofdstuk]</A><A HREF="gn22.htm" TARGET="bijbeltekst">[Volgend hoofdstuk]</A><BR>
</BODY>
</HTML>
