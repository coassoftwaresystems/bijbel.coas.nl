<HTML>
<HEAD>
<TITLE>
2 Koningen 25
</TITLE>
</HEAD>
<BODY BGCOLOR="#FFFFFF">
<A HREF=2kn1.htm TARGET="bijbeltekst">1</A>
<A HREF=2kn2.htm TARGET="bijbeltekst">2</A>
<A HREF=2kn3.htm TARGET="bijbeltekst">3</A>
<A HREF=2kn4.htm TARGET="bijbeltekst">4</A>
<A HREF=2kn5.htm TARGET="bijbeltekst">5</A>
<A HREF=2kn6.htm TARGET="bijbeltekst">6</A>
<A HREF=2kn7.htm TARGET="bijbeltekst">7</A>
<A HREF=2kn8.htm TARGET="bijbeltekst">8</A>
<A HREF=2kn9.htm TARGET="bijbeltekst">9</A>
<A HREF=2kn10.htm TARGET="bijbeltekst">10</A>
<A HREF=2kn11.htm TARGET="bijbeltekst">11</A>
<A HREF=2kn12.htm TARGET="bijbeltekst">12</A>
<A HREF=2kn13.htm TARGET="bijbeltekst">13</A>
<A HREF=2kn14.htm TARGET="bijbeltekst">14</A>
<A HREF=2kn15.htm TARGET="bijbeltekst">15</A>
<A HREF=2kn16.htm TARGET="bijbeltekst">16</A>
<A HREF=2kn17.htm TARGET="bijbeltekst">17</A>
<A HREF=2kn18.htm TARGET="bijbeltekst">18</A>
<A HREF=2kn19.htm TARGET="bijbeltekst">19</A>
<A HREF=2kn20.htm TARGET="bijbeltekst">20</A>
<A HREF=2kn21.htm TARGET="bijbeltekst">21</A>
<A HREF=2kn22.htm TARGET="bijbeltekst">22</A>
<A HREF=2kn23.htm TARGET="bijbeltekst">23</A>
<A HREF=2kn24.htm TARGET="bijbeltekst">24</A>
25
<BR><HR><BR>
<TABLE>
<TR><TH COLSPAN=2>2 Koningen 25
<TR><TH COLSPAN=2>
<TR><TD VALIGN=top>1<TD>En het geschiedde in het negende jaar zijner regering, in de tiende maand, op den tienden der maand, <I>dat</I> Nebukadnezar, de koning van Babel, kwam tegen Jeruzalem, hij en zijn ganse heir, en legerde zich tegen haar; en zij bouwden tegen haar sterkten rondom.
<TR><TD VALIGN=top>2<TD>Zo kwam de stad in belegering, tot in het elfde jaar van den koning Zedekia.
<TR><TD VALIGN=top>3<TD>Op den negenden der <I>vierde</I> maand, als de honger in de stad sterk werd, en het volk des lands geen brood had,
<TR><TD VALIGN=top>4<TD>Toen werd de stad doorgebroken, en al de krijgslieden <I>vloden</I> des nachts door den weg der poort, tussen de twee muren, die aan des konings hof waren (de Chaldeen nu waren tegen de stad rondom), en <I>de</I> <I>koning</I> trok <I>door</I> den weg des vlakken velds.
<TR><TD VALIGN=top>5<TD>Doch het heir der Chaldeen jaagde den koning na, en zij achterhaalden hem in de vlakke velden van Jericho, en zal zijn heir werd van bij hem verstrooid.
<TR><TD VALIGN=top>6<TD>Zij dan grepen den koning, en voerden hem opwaarts tot den koning van Babel, naar Ribla; en zij spraken een oordeel tegen hem.
<TR><TD VALIGN=top>7<TD>En zij slachtten de zonen van Zedekia voor zijn ogen, en men verblindde Zedekia's ogen, en zij bonden hem met twee koperen ketenen, en voerden hem naar Babel.
<TR><TD VALIGN=top>8<TD>Daarna in de vijfde maand, op de zevenden der maand (dit was het negentiende jaar van Nebukadnezar, den koning van Babel) kwam Nebuzaradan, de overste der trawanten, de knecht des konings van Babel, te Jeruzalem.
<TR><TD VALIGN=top>9<TD>En hij verbrandde het huis des HEEREN, en het huis des konings, mitsgaders alle huizen van Jeruzalem; en alle huizen der groten verbrandde hij met vuur.
<TR><TD VALIGN=top>10<TD>En het ganse heir de Chaldeen, dat met den overste der trawanten was, brak de muren van Jeruzalem rondom af.
<TR><TD VALIGN=top>11<TD>Het overige nu des volks, die in de stad overgelaten waren, en de afvalligen, die tot den koning van Babel gevallen waren, en het overige der menigte, voerde Nebuzaradan, de overste der trawanten, gevankelijk weg.
<TR><TD VALIGN=top>12<TD>Maar van de armsten des lands liet de overste der trawanten <I>enigen</I> overig tot wijngaardeniers en tot akkerlieden.
<TR><TD VALIGN=top>13<TD>Verder braken de Chaldeen de koperen pilaren, die in het huis des HEEREN waren, en de stellingen, en de koperen zee, die in het huis des HEEREN was; en zij voerden het koper daarvan naar Babel.
<TR><TD VALIGN=top>14<TD>Zij namen ook de potten, en de schoffelen, en de gaffelen, en de rookschalen, en al de koperen vaten, daar men den dienst mede deed.
<TR><TD VALIGN=top>15<TD>En de overste der trawanten nam weg de wierookvaten en de sprengbekkens, wat geheel goud en wat geheel zilver was.
<TR><TD VALIGN=top>16<TD>De twee pilaren, de ene zee, en de stellingen, die Salomo voor het huis des HEEREN gemaakt had; het koper van al deze vaten was zonder gewicht.
<TR><TD VALIGN=top>17<TD>De hoogte van een pilaar was achttien ellen, en het kapiteel daarop was koper; en de hoogte des kapiteels was drie ellen; en het net, en de granaatappelen op het kapiteel rondom, waren alle van koper; en dezen gelijk had de andere pilaar, met het net.
<TR><TD VALIGN=top>18<TD>Ook nam de overste der trawanten Seraja, den hoofdpriester, en Zefanja, den tweeden priester, en de drie dorpelbewaarders.
<TR><TD VALIGN=top>19<TD>En uit de stad nam hij een hoveling, die over de krijgslieden gesteld was, en vijf mannen uit degenen, die des konings aangezicht zagen, die in de stad gevonden werden, mitsgaders den oversten schrijver des heirs, die het volk des lands ten oorlog opschreef, en zestig mannen van het volk des lands, die in de stad gevonden werden.
<TR><TD VALIGN=top>20<TD>Als Nebuzaradan, de overste der trawanten, dezen genomen had, zo bracht hij hen tot den koning van Babel, naar Ribla.
<TR><TD VALIGN=top>21<TD>En de koning van Babel sloeg hen, en doodde hen te Ribla, in het land van Hamath. Alzo werd Juda uit zijn land gevankelijk weggevoerd.
<TR><TD VALIGN=top>22<TD>Maar aangaande het volk, dat in het land van Juda overgebleven was, dat Nebukadnezar, de koning van Babel, had laten overblijven, daarover stelde hij Gedalia, den zoon van Ahikam, den zoon van Safan.
<TR><TD VALIGN=top>23<TD>Toen nu al de oversten der heiren, zij en hun mannen, hoorden, dat de koning van Babel Gedalia tot overste gesteld had, kwamen zij tot Gedalia naar Mizpa; namelijk, Ismael, de zoon van Nethanja, en Johanan, de zoon van Kareah, en Seraja, de zoon van Tanhumeth, de Netofathiet, en Jaazanja, de zoon van den Maachathiet, zij en hun mannen.
<TR><TD VALIGN=top>24<TD>En Gedalia zwoer hun en hun mannen, en zeide tot hen: Vreest niet van te zijn knechten der Chaldeen, blijft in het land, en dient den koning van Babel, zo zal het u wel gaan.
<TR><TD VALIGN=top>25<TD>Maar het geschiedde in de zevende maand, dat Ismael, de zoon van Nethanja, den zoon van Elisama, van koninklijk zaad, kwam, en tien mannen met hem; en zij sloegen Gedalia, dat hij stierf; mitsgaders de Joden en de Chaldeen, die met hem te Mizpa waren.
<TR><TD VALIGN=top>26<TD>Toen maakte zich al het volk op, van de minste tot den meeste, en de oversten der heiren, en kwamen in Egypte; want zij vreesden voor de Chaldeen.
<TR><TD VALIGN=top>27<TD>Het geschiedde daarna in het zeven en dertigste jaar der wegvoering van Jojachin, den koning van Juda, in de twaalfde maand, op den zeven en twintigsten der maand, dat Evilmerodach, de koning van Babel, in het jaar, als hij koning werd, het hoofd van Jojachin, den koning van Juda, uit het gevangenhuis, verhief.
<TR><TD VALIGN=top>28<TD>En hij sprak vriendelijk met hem, en stelde zijn stoel boven den stoel der koningen, die bij hem te Babel waren.
<TR><TD VALIGN=top>29<TD>En hij veranderde de klederen zijner gevangenis, en hij at geduriglijk brood voor zijn aangezicht, al de dagen zijns levens.
<TR><TD VALIGN=top>30<TD>En aangaande zijn tering, een gedurige tering werd hem van den koning gegeven, elk dagelijks bestemde deel op zijn dag, al de dagen zijns levens.
<TR><TH COLSPAN=2>
</TABLE>
<BR>
<HR>
<A HREF="2kn24.htm" TARGET="bijbeltekst">[Vorig hoofdstuk]</A><A HREF="1kr1.htm" TARGET="bijbeltekst">[Volgend hoofdstuk]</A><BR>
</BODY>
</HTML>
