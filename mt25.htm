<HTML>
<HEAD>
<TITLE>
Matth&#235us 25
</TITLE>
</HEAD>
<BODY BGCOLOR="#FFFFFF">
<A HREF=mt1.htm TARGET="bijbeltekst">1</A>
<A HREF=mt2.htm TARGET="bijbeltekst">2</A>
<A HREF=mt3.htm TARGET="bijbeltekst">3</A>
<A HREF=mt4.htm TARGET="bijbeltekst">4</A>
<A HREF=mt5.htm TARGET="bijbeltekst">5</A>
<A HREF=mt6.htm TARGET="bijbeltekst">6</A>
<A HREF=mt7.htm TARGET="bijbeltekst">7</A>
<A HREF=mt8.htm TARGET="bijbeltekst">8</A>
<A HREF=mt9.htm TARGET="bijbeltekst">9</A>
<A HREF=mt10.htm TARGET="bijbeltekst">10</A>
<A HREF=mt11.htm TARGET="bijbeltekst">11</A>
<A HREF=mt12.htm TARGET="bijbeltekst">12</A>
<A HREF=mt13.htm TARGET="bijbeltekst">13</A>
<A HREF=mt14.htm TARGET="bijbeltekst">14</A>
<A HREF=mt15.htm TARGET="bijbeltekst">15</A>
<A HREF=mt16.htm TARGET="bijbeltekst">16</A>
<A HREF=mt17.htm TARGET="bijbeltekst">17</A>
<A HREF=mt18.htm TARGET="bijbeltekst">18</A>
<A HREF=mt19.htm TARGET="bijbeltekst">19</A>
<A HREF=mt20.htm TARGET="bijbeltekst">20</A>
<A HREF=mt21.htm TARGET="bijbeltekst">21</A>
<A HREF=mt22.htm TARGET="bijbeltekst">22</A>
<A HREF=mt23.htm TARGET="bijbeltekst">23</A>
<A HREF=mt24.htm TARGET="bijbeltekst">24</A>
25
<A HREF=mt26.htm TARGET="bijbeltekst">26</A>
<A HREF=mt27.htm TARGET="bijbeltekst">27</A>
<A HREF=mt28.htm TARGET="bijbeltekst">28</A>
<BR><HR><BR>
<TABLE>
<TR><TH COLSPAN=2>Matth&#235us 25
<TR><TH COLSPAN=2>
<TR><TD VALIGN=top>1<TD>Alsdan zal het Koninkrijk der hemelen gelijk zijn aan tien maagden, welke haar lampen namen, en gingen uit, den bruidegom tegemoet.
<TR><TD VALIGN=top>2<TD>En vijf van haar waren wijzen, en vijf waren dwazen.
<TR><TD VALIGN=top>3<TD>Die dwaas <I>waren</I>, haar lampen nemende, namen geen olie met zich.
<TR><TD VALIGN=top>4<TD>Maar de wijzen namen olie in haar vaten, met haar lampen.
<TR><TD VALIGN=top>5<TD>Als nu de bruidegom vertoefde, werden zij allen sluimerig, en vielen in slaap.
<TR><TD VALIGN=top>6<TD>En ter middernacht geschiedde een geroep: Ziet, de bruidegom komt, gaat uit hem tegemoet!
<TR><TD VALIGN=top>7<TD>Toen stonden al die maagden op, en bereidden haar lampen.
<TR><TD VALIGN=top>8<TD>En de dwazen zeiden tot de wijzen: Geeft ons van uw olie; want onze lampen gaan uit.
<TR><TD VALIGN=top>9<TD>Doch de wijzen antwoordden, zeggende: <I>Geenszins</I>, opdat er misschien voor ons en voor u niet genoeg zij; maar gaat liever tot de verkopers, en koopt voor uzelven.
<TR><TD VALIGN=top>10<TD>Als zij nu heengingen om te kopen, kwam de bruidegom; en die gereed <I>waren</I>, gingen met hem in tot de bruiloft, en de deur werd gesloten.
<TR><TD VALIGN=top>11<TD>Daarna kwamen ook de andere maagden, zeggende: Heer, heer, doe ons open!
<TR><TD VALIGN=top>12<TD>En hij, antwoordende, zeide: Voorwaar zeg ik u: Ik ken u niet.
<TR><TD VALIGN=top>13<TD>Zo waakt dan; want gij weet den dag niet, noch de ure, in welke de Zoon des mensen komen zal.
<TR><TD VALIGN=top>14<TD>Want <I>het</I> <I>is</I> gelijk een mens, die buiten 's lands reizende, zijn dienstknechten riep, en gaf hun zijn goederen over.
<TR><TD VALIGN=top>15<TD>En den ene gaf hij vijf talenten, en den anderen twee, en den derden een, een iegelijk naar zijn vermogen, en verreisde terstond.
<TR><TD VALIGN=top>16<TD>Die nu de vijf talenten ontvangen had, ging heen, en handelde daarmede, en won andere vijf talenten.
<TR><TD VALIGN=top>17<TD>Desgelijks ook die de twee <I>ontvangen</I> <I>had</I>, die won ook andere twee.
<TR><TD VALIGN=top>18<TD>Maar die het ene ontvangen had, ging heen en groef in de aarde, en verborg het geld zijns heren.
<TR><TD VALIGN=top>19<TD>En na een langen tijd kwam de heer van dezelve dienstknechten, en hield rekening met hen.
<TR><TD VALIGN=top>20<TD>En die de vijf talenten ontvangen had, kwam, en bracht tot hem andere vijf talenten, zeggende: Heer, vijf talenten hebt gij mij gegeven; zie, andere vijf talenten heb ik boven dezelve gewonnen.
<TR><TD VALIGN=top>21<TD>En zijn heer zeide tot hem: Wel, gij goede en getrouwe dienstknecht! over weinig zijt gij getrouw geweest; over veel zal ik u zetten; ga in, in de vreugde uws heeren.
<TR><TD VALIGN=top>22<TD>En die de twee talenten ontvangen had, kwam ook tot hem, en zeide: Heer, twee talenten hebt gij mij gegeven; zie, twee andere talenten heb ik boven dezelve gewonnen.
<TR><TD VALIGN=top>23<TD>Zijn heer zeide tot hem: Wel, gij goede en getrouwe dienstknecht, over weinig zijt gij getrouw geweest; over veel zal ik u zetten; ga in, in de vreugde uws heeren.
<TR><TD VALIGN=top>24<TD>Maar die het ene talent ontvangen had, kwam ook en zeide: Heer, ik kende u, dat gij een hard mens zijt, maaiende, waar gij niet gezaaid hebt, en vergaderende van daar, <I>waar</I> gij niet gestrooid hebt;
<TR><TD VALIGN=top>25<TD>En bevreesd zijnde, ben ik heengegaan, en heb uw talent verborgen in de aarde; zie, gij hebt het uwe.
<TR><TD VALIGN=top>26<TD>Maar zijn heer, antwoordende, zeide tot hem: Gij boze en luie dienstknecht! gij wist, dat ik maai, waar ik niet gezaaid heb, en van daar vergader, waar ik niet gestrooid heb.
<TR><TD VALIGN=top>27<TD>Zo moest gij dan mijn geld den wisselaren gedaan hebben, en ik, komende, zou het mijne wedergenomen hebben met woeker.
<TR><TD VALIGN=top>28<TD>Neemt dan van hem het talent weg, en geeft het dengene, die de tien talenten heeft.
<TR><TD VALIGN=top>29<TD>Want een iegelijk, die heeft, <I>dien</I> zal gegeven worden, en hij zal overvloedig hebben; maar van dengene, die niet heeft, van dien zal genomen worden, ook dat hij heeft.
<TR><TD VALIGN=top>30<TD>En werpt den onnutten dienstknecht uit in de buitenste duisternis; daar zal wening zijn en knersing der tanden.
<TR><TD VALIGN=top>31<TD>En wanneer de Zoon des mensen komen zal in Zijn heerlijkheid, en al de heilige engelen met Hem, dan zal Hij zitten op den troon Zijner heerlijkheid.
<TR><TD VALIGN=top>32<TD>En voor Hem zullen al de volken vergaderd worden, en Hij zal ze van elkander scheiden, gelijk de herder de schapen van de bokken scheidt.
<TR><TD VALIGN=top>33<TD>En Hij zal de schapen tot Zijn rechter <I>hand</I> zetten, maar de bokken tot <I>Zijn</I> linker <I>hand</I>.
<TR><TD VALIGN=top>34<TD>Alsdan zal de Koning zeggen tot degenen, die tot Zijn rechter <I>hand</I> <I>zijn</I>: Komt, gij gezegenden Mijns Vaders! beerft dat Koninkrijk, hetwelk u bereid is van de grondlegging der wereld.
<TR><TD VALIGN=top>35<TD>Want Ik ben hongerig geweest, en gij hebt Mij te eten gegeven; Ik ben dorstig geweest, en gij hebt Mij te drinken gegeven; Ik was een vreemdeling, en gij hebt Mij geherbergd.
<TR><TD VALIGN=top>36<TD><I>Ik</I> <I>was</I> naakt, en gij hebt Mij gekleed; Ik ben krank geweest, en gij hebt Mij bezocht; Ik was in de gevangenis, en gij zijt tot Mij gekomen.
<TR><TD VALIGN=top>37<TD>Dan zullen de rechtvaardigen Hem antwoorden, zeggende: Heere! wanneer hebben wij U hongerig gezien, en gespijzigd, of dorstig, en te drinken gegeven?
<TR><TD VALIGN=top>38<TD>En wanneer hebben wij U een vreemdeling gezien, en geherbergd, of naakt en gekleed?
<TR><TD VALIGN=top>39<TD>En wanneer hebben wij U krank gezien, of in de gevangenis, en zijn tot U gekomen?
<TR><TD VALIGN=top>40<TD>En de Koning zal antwoorden en tot hen zeggen: Voorwaar zeg Ik u: Voor zoveel gij <I>dit</I> een van deze Mijn minste broeders gedaan hebt, zo hebt gij <I>dat</I> Mij gedaan.
<TR><TD VALIGN=top>41<TD>Dan zal Hij zeggen ook tot degenen, die ter linker <I>hand</I> <I>zijn</I>: Gaat weg van Mij, gij vervloekten, in het eeuwige vuur, hetwelk den duivel en zijn engelen bereid is.
<TR><TD VALIGN=top>42<TD>Want Ik ben hongerig geweest, en gij hebt Mij niet te eten gegeven; Ik ben dorstig geweest, en gij hebt Mij niet te drinken gegeven;
<TR><TD VALIGN=top>43<TD>Ik was een vreemdeling; en gij hebt Mij niet geherbergd; naakt, en gij hebt Mij niet gekleed; krank, en in de gevangenis, en gij hebt Mij niet bezocht.
<TR><TD VALIGN=top>44<TD>Dan zullen ook dezen Hem antwoorden, zeggende: Heere, wanneer hebben wij U hongerig gezien, of dorstig, of een vreemdeling, of naakt, of krank, of in de gevangenis, en hebben U niet gediend?
<TR><TD VALIGN=top>45<TD>Dan zal Hij hun antwoorden en zeggen: Voorwaar zeg Ik u: Voor zoveel gij <I>dit</I> een van deze minsten niet gedaan hebt, zo hebt gij het Mij ook niet gedaan.
<TR><TD VALIGN=top>46<TD>En dezen zullen gaan in de eeuwige pijn; maar de rechtvaardigen in het eeuwige leven.
<TR><TH COLSPAN=2>
</TABLE>
<BR>
<HR>
<A HREF="mt24.htm" TARGET="bijbeltekst">[Vorig hoofdstuk]</A><A HREF="mt26.htm" TARGET="bijbeltekst">[Volgend hoofdstuk]</A><BR>
</BODY>
</HTML>
