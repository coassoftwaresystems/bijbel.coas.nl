<HTML>
<HEAD>
<TITLE>
Markus 7
</TITLE>
</HEAD>
<BODY BGCOLOR="#FFFFFF">
<A HREF=mk1.htm TARGET="bijbeltekst">1</A>
<A HREF=mk2.htm TARGET="bijbeltekst">2</A>
<A HREF=mk3.htm TARGET="bijbeltekst">3</A>
<A HREF=mk4.htm TARGET="bijbeltekst">4</A>
<A HREF=mk5.htm TARGET="bijbeltekst">5</A>
<A HREF=mk6.htm TARGET="bijbeltekst">6</A>
7
<A HREF=mk8.htm TARGET="bijbeltekst">8</A>
<A HREF=mk9.htm TARGET="bijbeltekst">9</A>
<A HREF=mk10.htm TARGET="bijbeltekst">10</A>
<A HREF=mk11.htm TARGET="bijbeltekst">11</A>
<A HREF=mk12.htm TARGET="bijbeltekst">12</A>
<A HREF=mk13.htm TARGET="bijbeltekst">13</A>
<A HREF=mk14.htm TARGET="bijbeltekst">14</A>
<A HREF=mk15.htm TARGET="bijbeltekst">15</A>
<A HREF=mk16.htm TARGET="bijbeltekst">16</A>
<BR><HR><BR>
<TABLE>
<TR><TH COLSPAN=2>Markus 7
<TR><TH COLSPAN=2>
<TR><TD VALIGN=top>1<TD>En tot Hem vergaderden de Farizeen, en sommigen der Schriftgeleerden, die van Jeruzalem gekomen waren;
<TR><TD VALIGN=top>2<TD>En ziende, dat sommigen van Zijn discipelen met onreine, dat is, met ongewassen handen brood aten, berispten zij <I>hen</I>.
<TR><TD VALIGN=top>3<TD>Want de Farizeen en al de Joden eten niet, tenzij dat zij <I>eerst</I> de handen dikmaals wassen, houdende de inzettingen der ouden.
<TR><TD VALIGN=top>4<TD>En van de markt <I>komende</I>, eten zij niet, tenzij dat zij <I>eerst</I> gewassen zijn. En vele andere dingen zijn er, die zij aangenomen hebben te houden, <I>als</I> <I>namelijk</I> de wassingen der drinkbekers, en kannen, en koperen vaten, en bedden.
<TR><TD VALIGN=top>5<TD>Daarna vraagden Hem de Farizeen en de Schriftgeleerden: Waarom wandelen Uw discipelen niet naar de inzetting der ouden, maar eten het brood met ongewassen handen?
<TR><TD VALIGN=top>6<TD>Maar Hij antwoordde en zeide tot hen: Wel heeft Jesaja, van u, geveinsden, geprofeteerd, gelijk geschreven is: Dit volk eert Mij met de lippen, maar hun hart houdt zich verre van Mij.
<TR><TD VALIGN=top>7<TD>Doch tevergeefs eren zij Mij, lerende leringen, <I>die</I> geboden <I>zijn</I> der mensen;
<TR><TD VALIGN=top>8<TD>Want, nalatende het gebod Gods, houdt gij de inzettingen der mensen, <I>als</I> <I>namelijk</I> wassingen der kannen en drinkbekers; en andere dergelijke dingen doet gij vele.
<TR><TD VALIGN=top>9<TD>En Hij zeide tot hen: Gij doet <I>zeker</I> Gods gebod wel te niet, opdat gij uw inzettingen zoudt onderhouden.
<TR><TD VALIGN=top>10<TD>Want Mozes heeft gezegd: Eer uw vader en uw moeder; en: wie vader of moeder vloekt, die zal den dood sterven.
<TR><TD VALIGN=top>11<TD>Maar gijlieden zegt: Zo een mens tot vader of moeder zegt: <I>Het</I> <I>is</I> korban (dat is <I>te</I> <I>zeggen</I>, een gave), zo wat u van mij zou kunnen ten nutte komen, <I>die</I> <I>voldoet</I>.
<TR><TD VALIGN=top>12<TD>En gij laat hem niet meer toe, iets aan zijn vader of zijn moeder te doen;
<TR><TD VALIGN=top>13<TD>Makende <I>alzo</I> Gods woord krachteloos door uw inzetting, die gij ingezet hebt; en vele dergelijke dingen doet gij.
<TR><TD VALIGN=top>14<TD>En tot Zich de ganse schare geroepen hebbende, zeide Hij tot hen: Hoort Mij allen en verstaat.
<TR><TD VALIGN=top>15<TD>Er is niets van buiten den mens in hem ingaande, hetwelk hem kan ontreinigen; maar de dingen, die van hem uitgaan, die zijn het, welke den mens ontreinigen.
<TR><TD VALIGN=top>16<TD>Zo iemand oren heeft om te horen, die hore.
<TR><TD VALIGN=top>17<TD>En toen Hij van de schare in huis gekomen was, vraagden Hem Zijn discipelen van de gelijkenis.
<TR><TD VALIGN=top>18<TD>En Hij zeide tot hen: Zijt ook gij alzo onwetende? Verstaat gij niet, dat al wat van buiten in den mens ingaat, hem niet kan ontreinigen?
<TR><TD VALIGN=top>19<TD>Want het gaat niet in zijn hart, maar in den buik, en gaat in de heimelijkheid uit, reinigende al de spijzen.
<TR><TD VALIGN=top>20<TD>En Hij zeide: Hetgeen uitgaat uit den mens, dat ontreinigt den mens.
<TR><TD VALIGN=top>21<TD>Want van binnen uit het hart der mensen komen voort kwade gedachten, overspelen, hoererijen, doodslagen,
<TR><TD VALIGN=top>22<TD>Dieverijen, gierigheden, boosheden, bedrog, ontuchtigheid, een boos oog, lastering, hovaardij, onverstand.
<TR><TD VALIGN=top>23<TD>Al deze boze dingen komen voort van binnen, en ontreinigen den mens.
<TR><TD VALIGN=top>24<TD>En van daar opstaande, ging Hij weg naar de landpalen van Tyrus en Sidon; en in een huis gegaan zijnde, wilde Hij niet, dat het iemand wist, en Hij kon <I>nochtans</I> niet verborgen zijn.
<TR><TD VALIGN=top>25<TD>Want een vrouw, welker dochtertje een onreinen geest had, van Hem gehoord hebbende, kwam en viel neder aan Zijn voeten.
<TR><TD VALIGN=top>26<TD>Deze nu was een Griekse vrouw, van geboorte uit Syro-Fenicie; en zij bad Hem, dat Hij den duivel uitwierp uit haar dochter.
<TR><TD VALIGN=top>27<TD>Maar Jezus zeide tot haar: Laat eerst de kinderen verzadigd worden; want het is niet betamelijk dat men het brood der kinderen neme, en den hondekens <I>voor</I> werpe.
<TR><TD VALIGN=top>28<TD>Maar zij antwoordde en zeide tot Hem: Ja, Heere, doch ook de hondekens eten onder de tafel van de kruimkens der kinderen.
<TR><TD VALIGN=top>29<TD>En Hij zeide tot haar: Om dezes woords wil ga heen, de duivel is uit uw dochter uitgevaren.
<TR><TD VALIGN=top>30<TD>En als zij in haar huis kwam, vond zij, dat de duivel uitgevaren was, en de dochter liggende op het bed.
<TR><TD VALIGN=top>31<TD>En Hij wederom weggegaan zijnde van de landpalen van Tyrus en Sidon, kwam aan de zee van Galilea, door het midden der landpalen van Dekapolis.
<TR><TD VALIGN=top>32<TD>En zij brachten tot Hem een dove, die zwaarlijk sprak, en baden Hem, dat Hij de hand op hem legde.
<TR><TD VALIGN=top>33<TD>En hem van de schare alleen genomen hebbende, stak Hij Zijn vingeren in zijn oren, en gespogen hebbende, raakte Hij zijn tong aan;
<TR><TD VALIGN=top>34<TD>En opwaarts ziende naar den hemel, zuchtte Hij, en zeide tot hem: Effatha! dat is: wordt geopend!
<TR><TD VALIGN=top>35<TD>En terstond werden zijn oren geopend, en de band zijner tong werd los, en hij sprak recht.
<TR><TD VALIGN=top>36<TD>En Hij gebood hunlieden, dat zij het niemand zeggen zouden; maar wat Hij hun ook gebood, zo verkondigden zij het des te meer.
<TR><TD VALIGN=top>37<TD>En zij ontzetten zich bovenmate zeer, zeggende: Hij heeft alles wel gedaan, en Hij maakt, dat de doven horen, en de stommen spreken.
<TR><TH COLSPAN=2>
</TABLE>
<BR>
<HR>
<A HREF="mk6.htm" TARGET="bijbeltekst">[Vorig hoofdstuk]</A><A HREF="mk8.htm" TARGET="bijbeltekst">[Volgend hoofdstuk]</A><BR>
</BODY>
</HTML>
