<HTML>
<HEAD>
<TITLE>
Ezra 6
</TITLE>
</HEAD>
<BODY BGCOLOR="#FFFFFF">
<A HREF=ea1.htm TARGET="bijbeltekst">1</A>
<A HREF=ea2.htm TARGET="bijbeltekst">2</A>
<A HREF=ea3.htm TARGET="bijbeltekst">3</A>
<A HREF=ea4.htm TARGET="bijbeltekst">4</A>
<A HREF=ea5.htm TARGET="bijbeltekst">5</A>
6
<A HREF=ea7.htm TARGET="bijbeltekst">7</A>
<A HREF=ea8.htm TARGET="bijbeltekst">8</A>
<A HREF=ea9.htm TARGET="bijbeltekst">9</A>
<A HREF=ea10.htm TARGET="bijbeltekst">10</A>
<BR><HR><BR>
<TABLE>
<TR><TH COLSPAN=2>Ezra 6
<TR><TH COLSPAN=2>
<TR><TD VALIGN=top>1<TD>Toen gaf de koning Darius bevel; en zij zochten in de kanselarij, waar de schatten waren weggelegd, in Babel.
<TR><TD VALIGN=top>2<TD>En te Achmetha, in de burcht, die in het landschap Medie is, werd een rol gevonden; en daarin was aldus geschreven: GEDACHTENIS:
<TR><TD VALIGN=top>3<TD>In het eerste jaar van den koning Kores, gaf de koning Kores <I>dit</I> bevel: Het huis Gods te Jeruzalem, dat huis zal gebouwd worden, ter plaatse, waar zij offeranden offeren, en de fondamenten daarvan zullen zwaar zijn; zijn hoogte van zestig ellen, en zijn breedte van zestig ellen;
<TR><TD VALIGN=top>4<TD>Met drie rijen van groten steen, en een rij van nieuw hout; en de onkosten zullen uit des konings huis gegeven worden.
<TR><TD VALIGN=top>5<TD>Daartoe zal men ook de gouden en zilveren vaten van het huis Gods, die Nebukadnezar uit den tempel, die te Jeruzalem was, heeft weggevoerd, en naar Babel gebracht, wedergeven, dat zij gaan naar den tempel, die te Jeruzalem is, aan zijn plaats, en men zal ze afvoeren ten huize Gods.
<TR><TD VALIGN=top>6<TD>Nu, gij Thathnai, landvoogd aan gene zijde der rivier, gij Sthar-Boznai, met ulieder gezelschap, gij Afarsechaieten, die aan gene zijde der rivier zijt, weest verre van daar!
<TR><TD VALIGN=top>7<TD>Laat hen aan den arbeid van dit huis Gods; dat de landvoogd der Joden en de oudsten der Joden dit huis Gods bouwen aan zijn plaats.
<TR><TD VALIGN=top>8<TD>Ook wordt van mij bevel gegeven, wat gijlieden doen zult aan de oudsten dezer Joden, om dit huis Gods te bouwen; te weten, dat uit des konings goederen, van den cijns aan gene zijde der rivier, de onkosten dezen mannen spoediglijk gegeven worden, opdat men hen niet belette.
<TR><TD VALIGN=top>9<TD>En wat nodig is, als jonge runderen, en rammen, en lammeren, tot brandofferen aan den God des hemels, tarwe, zout, wijn en olie, naar het zeggen der priesteren, die te Jeruzalem zijn, dat het hun dag bij dag gegeven worde, dat er geen feil zij;
<TR><TD VALIGN=top>10<TD>Opdat zij offeranden van liefelijken reuk aan den God des hemels offeren, en bidden voor het leven des konings en zijner kinderen.
<TR><TD VALIGN=top>11<TD>Voorts wordt bevel van mij gegeven, dat al dengene, die dit woord zal veranderen, een hout uit zijn huis zal gerukt en opgericht worden, waaraan hij zal worden opgehangen; en zijn huis zal om diens wille tot een drekhoop gemaakt worden.
<TR><TD VALIGN=top>12<TD>De God nu, die Zijn Naam aldaar heeft doen wonen, werpe ter neder alle koningen en volken, die hun hand zullen uitstrekken, om te veranderen <I>en</I> te verderven dit huis Gods, dat te Jeruzalem is. Ik, Darius, heb het bevel gegeven, dat het spoediglijk gedaan worde.
<TR><TD VALIGN=top>13<TD>Toen deden Thathnai, de landvoogd aan gene zijde der rivier, Sthar-Boznai, en hun gezelschap, spoediglijk alzo, naar hetgeen de koning Darius gezonden had.
<TR><TD VALIGN=top>14<TD>En de oudsten der Joden bouwden en gingen voorspoediglijk voort, door de profetie van den profeet Haggai en Zacharia, den zoon van Iddo; en zij bouwden en voltrokken het, naar het bevel van den God Israels, en naar het bevel van Kores, en Darius, en Arthahsasta, koning van Perzie.
<TR><TD VALIGN=top>15<TD>En dit huis werd volbracht op den derden dag der maand Adar; datzelve was het zesde jaar van het koninkrijk van den koning Darius.
<TR><TD VALIGN=top>16<TD>En de kinderen Israels, de priesteren en Levieten, en de overige kinderen der gevangenis deden de inwijding van dit huis Gods met vreugde.
<TR><TD VALIGN=top>17<TD>En zij offerden, ter inwijding van dit huis Gods, honderd runderen, tweehonderd rammen, vierhonderd lammeren en twaalf geitenbokken, ten zondoffer voor gans Israel, naar het getal der stammen Israels.
<TR><TD VALIGN=top>18<TD>En zij stelden de priesteren in hun onderscheidingen, en de Levieten in hun verdelingen, tot den dienst Gods, Die te Jeruzalem is, naar het voorschrift des boeks van Mozes.
<TR><TD VALIGN=top>19<TD>Ook hielden de kinderen der gevangenis het pascha, op den veertienden der eerste maand.
<TR><TD VALIGN=top>20<TD>Want de priesters en de Levieten hadden zich gereinigd als een enig <I>man</I>; zij waren allen rein; en zij slachtten het pascha voor alle kinderen der gevangenis, en voor hun broederen, de priesteren, en voor zichzelven.
<TR><TD VALIGN=top>21<TD>Alzo aten de kinderen Israels, die uit de gevangenis wedergekomen waren, mitsgaders al wie zich van de onreinigheid der heidenen des lands tot hen afgezonderd had, om den HEERE, den God Israels, te zoeken.
<TR><TD VALIGN=top>22<TD>En zij hielden het feest der ongezuurde <I>broden</I> zeven dagen, met blijdschap; want de HEERE had hen verblijd, en het hart des konings van Assur tot hen gewend, om hun handen te sterken in het huis Gods, des Gods van Israel.
<TR><TH COLSPAN=2>
</TABLE>
<BR>
<HR>
<A HREF="ea5.htm" TARGET="bijbeltekst">[Vorig hoofdstuk]</A><A HREF="ea7.htm" TARGET="bijbeltekst">[Volgend hoofdstuk]</A><BR>
</BODY>
</HTML>
