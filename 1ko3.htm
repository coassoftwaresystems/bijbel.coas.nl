<HTML>
<HEAD>
<TITLE>
1 Korinthi&#235rs 3
</TITLE>
</HEAD>
<BODY BGCOLOR="#FFFFFF">
<A HREF=1ko1.htm TARGET="bijbeltekst">1</A>
<A HREF=1ko2.htm TARGET="bijbeltekst">2</A>
3
<A HREF=1ko4.htm TARGET="bijbeltekst">4</A>
<A HREF=1ko5.htm TARGET="bijbeltekst">5</A>
<A HREF=1ko6.htm TARGET="bijbeltekst">6</A>
<A HREF=1ko7.htm TARGET="bijbeltekst">7</A>
<A HREF=1ko8.htm TARGET="bijbeltekst">8</A>
<A HREF=1ko9.htm TARGET="bijbeltekst">9</A>
<A HREF=1ko10.htm TARGET="bijbeltekst">10</A>
<A HREF=1ko11.htm TARGET="bijbeltekst">11</A>
<A HREF=1ko12.htm TARGET="bijbeltekst">12</A>
<A HREF=1ko13.htm TARGET="bijbeltekst">13</A>
<A HREF=1ko14.htm TARGET="bijbeltekst">14</A>
<A HREF=1ko15.htm TARGET="bijbeltekst">15</A>
<A HREF=1ko16.htm TARGET="bijbeltekst">16</A>
<BR><HR><BR>
<TABLE>
<TR><TH COLSPAN=2>1 Korinthi&#235rs 3
<TR><TH COLSPAN=2>
<TR><TD VALIGN=top>1<TD>En ik, broeders, kon tot u niet spreken als tot geestelijken, maar als tot vleselijken, als tot jonge kinderen in Christus.
<TR><TD VALIGN=top>2<TD>Ik heb u met melk gevoed, en niet met <I>vaste</I> spijs; want gij vermocht <I>toen</I> nog niet; ja, gij vermoogt ook nu nog niet.
<TR><TD VALIGN=top>3<TD>Want gij zijt nog vleselijk; want dewijl onder u nijd is, en twist, en tweedracht, zijt gij niet vleselijk, en wandelt <I>gij</I> <I>niet</I> naar den mens?
<TR><TD VALIGN=top>4<TD>Want als de een zegt: Ik ben van Paulus; en een ander: Ik <I>ben</I> van Apollos; zijt gij niet vleselijk?
<TR><TD VALIGN=top>5<TD>Wie is dan Paulus, en wie is Apollos, anders dan dienaars, door welken gij geloofd hebt, en <I>dat</I>, gelijk de Heere aan een iegelijk gegeven heeft?
<TR><TD VALIGN=top>6<TD>Ik heb geplant, Apollos heeft nat gemaakt; maar God heeft den wasdom gegeven.
<TR><TD VALIGN=top>7<TD>Zo is dan noch hij, die plant, iets, noch hij, die nat maakt, maar God, Die den wasdom geeft.
<TR><TD VALIGN=top>8<TD>En die plant, en die nat maakt, zijn een; maar een iegelijk zal zijn loon ontvangen naar zijn arbeid.
<TR><TD VALIGN=top>9<TD>Want wij zijn Gods medearbeiders; Gods akkerwerk, Gods gebouw zijt gij.
<TR><TD VALIGN=top>10<TD>Naar de genade Gods, die mij gegeven is, heb ik als een wijs bouwmeester het fondament gelegd; en een ander bouwt daarop. Maar een iegelijk zie toe, hoe hij daarop bouwe.
<TR><TD VALIGN=top>11<TD>Want niemand kan een ander fondament leggen, dan hetgeen gelegd is, hetwelk is Jezus Christus.
<TR><TD VALIGN=top>12<TD>En indien iemand op dit fondament bouwt: goud, zilver, kostelijke stenen, hout, hooi, stoppelen;
<TR><TD VALIGN=top>13<TD>Eens iegelijks werk zal openbaar worden; want de dag zal het verklaren, dewijl het door vuur ontdekt wordt; en hoedanig eens iegelijks werk is, zal het vuur beproeven.
<TR><TD VALIGN=top>14<TD>Zo iemands werk blijft, dat hij daarop gebouwd heeft, die zal loon ontvangen.
<TR><TD VALIGN=top>15<TD>Zo iemands werk zal verbrand worden, die zal schade lijden; maar zelf zal hij behouden worden, doch alzo als door vuur.
<TR><TD VALIGN=top>16<TD>Weet gij niet, dat gij Gods tempel zijt, en de Geest Gods in ulieden woont?
<TR><TD VALIGN=top>17<TD>Zo iemand den tempel Gods schendt, dien zal God schenden; want de tempel Gods is heilig, welke gij zijt.
<TR><TD VALIGN=top>18<TD>Niemand bedriege zichzelven. Zo iemand onder u dunkt, dat hij wijs is in deze wereld, die worde dwaas, opdat hij wijs moge worden.
<TR><TD VALIGN=top>19<TD>Want de wijsheid dezer wereld is dwaasheid bij God; want er is geschreven: Hij vat de wijzen in hun arglistigheid;
<TR><TD VALIGN=top>20<TD>En wederom: De Heere kent de overleggingen der wijzen, dat zij ijdel zijn.
<TR><TD VALIGN=top>21<TD>Niemand dan roeme op mensen; want alles is uwe.
<TR><TD VALIGN=top>22<TD>Hetzij Paulus, hetzij Apollos, hetzij Cefas, hetzij de wereld, hetzij leven, hetzij dood, hetzij tegenwoordige, hetzij toekomende dingen, zij zijn alle uwe.
<TR><TD VALIGN=top>23<TD>Doch gij zijt van Christus, en Christus is Gods.
<TR><TH COLSPAN=2>
</TABLE>
<BR>
<HR>
<A HREF="1ko2.htm" TARGET="bijbeltekst">[Vorig hoofdstuk]</A><A HREF="1ko4.htm" TARGET="bijbeltekst">[Volgend hoofdstuk]</A><BR>
</BODY>
</HTML>
