<HTML>
<HEAD>
<TITLE>
Zacharia 3
</TITLE>
</HEAD>
<BODY BGCOLOR="#FFFFFF">
<A HREF=zc1.htm TARGET="bijbeltekst">1</A>
<A HREF=zc2.htm TARGET="bijbeltekst">2</A>
3
<A HREF=zc4.htm TARGET="bijbeltekst">4</A>
<A HREF=zc5.htm TARGET="bijbeltekst">5</A>
<A HREF=zc6.htm TARGET="bijbeltekst">6</A>
<A HREF=zc7.htm TARGET="bijbeltekst">7</A>
<A HREF=zc8.htm TARGET="bijbeltekst">8</A>
<A HREF=zc9.htm TARGET="bijbeltekst">9</A>
<A HREF=zc10.htm TARGET="bijbeltekst">10</A>
<A HREF=zc11.htm TARGET="bijbeltekst">11</A>
<A HREF=zc12.htm TARGET="bijbeltekst">12</A>
<A HREF=zc13.htm TARGET="bijbeltekst">13</A>
<A HREF=zc14.htm TARGET="bijbeltekst">14</A>
<BR><HR><BR>
<TABLE>
<TR><TH COLSPAN=2>Zacharia 3
<TR><TH COLSPAN=2>
<TR><TD VALIGN=top>1<TD>Daarna toonde Hij mij Josua, den hogepriester, staande voor het aangezicht van den Engel des HEEREN; en de satan stond aan zijn rechterhand, om hem te wederstaan.
<TR><TD VALIGN=top>2<TD>Doch de HEERE zeide tot den satan: De HEERE schelde u, gij satan! ja, de HEERE schelde u, Die Jeruzalem verkiest; is deze niet een vuurbrand uit het vuur gerukt?
<TR><TD VALIGN=top>3<TD>Josua nu was bekleed met vuile klederen, als hij voor het aangezicht des Engels stond.
<TR><TD VALIGN=top>4<TD>Toen antwoordde Hij, en sprak tot degenen, die voor Zijn aangezicht stonden, zeggende: Doet deze vuile klederen van hem weg. Daarna sprak Hij tot hem: Zie, Ik heb uw ongerechtigheid van u weggenomen, en Ik zal u wisselklederen aandoen.
<TR><TD VALIGN=top>5<TD>Dies zeg Ik: Laat ze een reinen hoed op zijn hoofd zetten. En zij zetten dien reinen hoed op zijn hoofd, en zij togen hem klederen aan; en de Engel des HEEREN stond <I>daarbij</I>.
<TR><TD VALIGN=top>6<TD>Toen betuigde de Engel des HEEREN Josua, zeggende:
<TR><TD VALIGN=top>7<TD>Zo zegt de HEERE der heirscharen: Indien gij in Mijn wegen zult wandelen, en indien gij Mijn wacht zult waarnemen, zo zult gij ook Mijn huis richten, en ook Mijn voorhoven bewaren; en Ik zal u wandelingen geven onder dezen, die <I>hier</I> staan.
<TR><TD VALIGN=top>8<TD>Hoor nu toe, Josua, gij hogepriester! gij en uw vrienden, die voor uw aangezicht zitten, want zij zijn een wonderteken; want ziet, Ik zal Mijn Knecht, de SPRUITE, doen komen.
<TR><TD VALIGN=top>9<TD>Want ziet, aangaande dien steen, welken Ik gelegd heb voor het aangezicht van Josua, op dien enen steen zullen zeven ogen wezen; ziet, Ik zal zijn graveersel graveren, spreekt de HEERE der heirscharen, en Ik zal de ongerechtigheid dezes lands op een dag wegnemen.
<TR><TD VALIGN=top>10<TD>Te dien dage, spreekt de HEERE der heirscharen, zult gijlieden een iegelijk zijn naaste nodigen tot onder den wijnstok en tot onder den vijgeboom.
<TR><TH COLSPAN=2>
</TABLE>
<BR>
<HR>
<A HREF="zc2.htm" TARGET="bijbeltekst">[Vorig hoofdstuk]</A><A HREF="zc4.htm" TARGET="bijbeltekst">[Volgend hoofdstuk]</A><BR>
</BODY>
</HTML>
