<HTML>
<HEAD>
<TITLE>
Spreuken 28
</TITLE>
</HEAD>
<BODY BGCOLOR="#FFFFFF">
<A HREF=sp1.htm TARGET="bijbeltekst">1</A>
<A HREF=sp2.htm TARGET="bijbeltekst">2</A>
<A HREF=sp3.htm TARGET="bijbeltekst">3</A>
<A HREF=sp4.htm TARGET="bijbeltekst">4</A>
<A HREF=sp5.htm TARGET="bijbeltekst">5</A>
<A HREF=sp6.htm TARGET="bijbeltekst">6</A>
<A HREF=sp7.htm TARGET="bijbeltekst">7</A>
<A HREF=sp8.htm TARGET="bijbeltekst">8</A>
<A HREF=sp9.htm TARGET="bijbeltekst">9</A>
<A HREF=sp10.htm TARGET="bijbeltekst">10</A>
<A HREF=sp11.htm TARGET="bijbeltekst">11</A>
<A HREF=sp12.htm TARGET="bijbeltekst">12</A>
<A HREF=sp13.htm TARGET="bijbeltekst">13</A>
<A HREF=sp14.htm TARGET="bijbeltekst">14</A>
<A HREF=sp15.htm TARGET="bijbeltekst">15</A>
<A HREF=sp16.htm TARGET="bijbeltekst">16</A>
<A HREF=sp17.htm TARGET="bijbeltekst">17</A>
<A HREF=sp18.htm TARGET="bijbeltekst">18</A>
<A HREF=sp19.htm TARGET="bijbeltekst">19</A>
<A HREF=sp20.htm TARGET="bijbeltekst">20</A>
<A HREF=sp21.htm TARGET="bijbeltekst">21</A>
<A HREF=sp22.htm TARGET="bijbeltekst">22</A>
<A HREF=sp23.htm TARGET="bijbeltekst">23</A>
<A HREF=sp24.htm TARGET="bijbeltekst">24</A>
<A HREF=sp25.htm TARGET="bijbeltekst">25</A>
<A HREF=sp26.htm TARGET="bijbeltekst">26</A>
<A HREF=sp27.htm TARGET="bijbeltekst">27</A>
28
<A HREF=sp29.htm TARGET="bijbeltekst">29</A>
<A HREF=sp30.htm TARGET="bijbeltekst">30</A>
<A HREF=sp31.htm TARGET="bijbeltekst">31</A>
<BR><HR><BR>
<TABLE>
<TR><TH COLSPAN=2>Spreuken 28
<TR><TH COLSPAN=2>
<TR><TD VALIGN=top>1<TD>De goddelozen vlieden, waar geen vervolger is; maar elk rechtvaardige is moedig, als een jonge leeuw.
<TR><TD VALIGN=top>2<TD>Om de overtreding des lands zijn deszelfs vorsten vele; maar om verstandige <I>en</I> wetende mensen zal insgelijks verlenging wezen.
<TR><TD VALIGN=top>3<TD>Een arm man, die de geringen verdrukt, is een wegvagende regen, zodat er geen brood zij.
<TR><TD VALIGN=top>4<TD>Die de wet verlaten, prijzen de goddelozen; maar die de wet bewaren, mengen zich <I>in</I> <I>strijd</I> tegen hen.
<TR><TD VALIGN=top>5<TD>De kwade lieden verstaan het recht niet; maar die den HEERE zoeken, verstaan alles.
<TR><TD VALIGN=top>6<TD>De arme, wandelende in zijn oprechtheid, is beter, dan die verkeerd is van wegen, al is hij rijk.
<TR><TD VALIGN=top>7<TD>Die de wet bewaart, is een verstandig zoon; maar die der vraten metgezel is, beschaamt zijn vader.
<TR><TD VALIGN=top>8<TD>Die zijn goed vermeerdert met woeker en met overwinst, vergadert dat voor dengene, die zich des armen ontfermt.
<TR><TD VALIGN=top>9<TD>Die zijn oor afwendt van de wet te horen, diens gebed zelfs zal een gruwel zijn.
<TR><TD VALIGN=top>10<TD>Die de oprechten doet dwalen op een kwaden weg, zal zelf in zijn gracht vallen; maar de vromen zullen het goede beerven.
<TR><TD VALIGN=top>11<TD>Een rijk man is wijs in zijn ogen; maar de arme, die verstandig is, doorzoekt hem.
<TR><TD VALIGN=top>12<TD>Als de rechtvaardigen opspringen van vreugde, is er grote heerlijkheid; maar als de goddelozen opkomen, wordt de mens nauw gezocht.
<TR><TD VALIGN=top>13<TD>Die zijn overtredingen bedekt, zal niet voorspoedig zijn; maar die ze bekent en laat, zal barmhartigheid verkrijgen.
<TR><TD VALIGN=top>14<TD>Welgelukzalig is de mens, die geduriglijk vreest; maar die zijn hart verhardt, zal in het kwaad vallen.
<TR><TD VALIGN=top>15<TD>De goddeloze, heersende over een arm volk, is een brullende leeuw, en een beer, die ginds en weder loopt.
<TR><TD VALIGN=top>16<TD>Een vorst, die van alle verstand gebrek heeft, is ook veelvoudig in verdrukkingen; <I>maar</I> die de gierigheid haat, zal de dagen verlengen.
<TR><TD VALIGN=top>17<TD>Een mens, gedrukt om het bloed ener ziel, zal naar den kuil toevlieden; men ondersteune hem niet!
<TR><TD VALIGN=top>18<TD>Die oprecht wandelt, zal behouden worden; maar die zich verkeerdelijk gedraagt in twee wegen, zal in den enen vallen.
<TR><TD VALIGN=top>19<TD>Die zijn land bouwt, zal met brood verzadigd worden; maar die ijdele <I>mensen</I> volgt, zal met armoede verzadigd worden.
<TR><TD VALIGN=top>20<TD>Een gans getrouw man zal veelvoudig zijn in zegeningen; maar die haastig is, om rijk te worden, zal niet onschuldig wezen.
<TR><TD VALIGN=top>21<TD>De aangezichten te kennen, is niet goed; want een man zal om een stuk broods overtreden.
<TR><TD VALIGN=top>22<TD>Die zich haast naar goed, is een man van een boos oog; maar hij weet niet, dat het gebrek hem overkomen zal.
<TR><TD VALIGN=top>23<TD>Die een mens bestraft, zal achterna gunst vinden, meer dan die met de tong vleit.
<TR><TD VALIGN=top>24<TD>Wie zijn vader of zijn moeder berooft, en zegt: Het is geen overtreding; die is des verdervenden mans gezel.
<TR><TD VALIGN=top>25<TD>Die grootmoedig is, verwekt gekijf; maar die op den HEERE vertrouwt, zal vet worden.
<TR><TD VALIGN=top>26<TD>Die op zijn hart vertrouwt, die is een zot; maar die in wijsheid wandelt, die zal ontkomen.
<TR><TD VALIGN=top>27<TD>Die den armen geeft, zal geen gebrek hebben; maar die zijn ogen verbergt, zal veel vervloekt worden.
<TR><TD VALIGN=top>28<TD>Als de goddelozen opkomen, verbergt zich de mens; maar als zij omkomen, vermenigvuldigen de rechtvaardigen.
<TR><TH COLSPAN=2>
</TABLE>
<BR>
<HR>
<A HREF="sp27.htm" TARGET="bijbeltekst">[Vorig hoofdstuk]</A><A HREF="sp29.htm" TARGET="bijbeltekst">[Volgend hoofdstuk]</A><BR>
</BODY>
</HTML>
