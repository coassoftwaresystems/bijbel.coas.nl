<HTML>
<HEAD>
<TITLE>
2 Timoth&#235us 1
</TITLE>
</HEAD>
<BODY BGCOLOR="#FFFFFF">
1
<A HREF=2tm2.htm TARGET="bijbeltekst">2</A>
<A HREF=2tm3.htm TARGET="bijbeltekst">3</A>
<A HREF=2tm4.htm TARGET="bijbeltekst">4</A>
<BR><HR><BR>
<TABLE>
<TR><TH COLSPAN=2>2 Timoth&#235us 1
<TR><TH COLSPAN=2>
<TR><TD VALIGN=top>1<TD>Paulus, een apostel van Jezus Christus, door den wil van God, naar de belofte des levens, dat in Christus Jezus is,
<TR><TD VALIGN=top>2<TD>Aan Timotheus, <I>mijn</I> geliefden zoon: genade, barmhartigheid, vrede zij <I>u</I> van God den Vader, en Christus Jezus, onzen Heere.
<TR><TD VALIGN=top>3<TD>Ik dank God, Wien ik diene van <I>mijn</I> voorouderen aan in een rein geweten, gelijk ik zonder ophouden uwer gedachtig ben in mijn gebeden nacht en dag;
<TR><TD VALIGN=top>4<TD>Zeer begerig zijnde om u te zien, als ik gedenk aan uw tranen, opdat ik met blijdschap moge vervuld worden;
<TR><TD VALIGN=top>5<TD>Als ik mij in gedachtenis breng het ongeveinsd geloof, dat in u is, hetwelk eerst gewoond heeft in uw grootmoeder Lois, en in uw moeder Eunice; en ik ben verzekerd, dat het ook in u <I>woont</I>.
<TR><TD VALIGN=top>6<TD>Om welke oorzaak ik u indachtig maak, dat gij opwekt de gave Gods, die in u is, door de oplegging mijner handen.
<TR><TD VALIGN=top>7<TD>Want God heeft ons niet gegeven een geest der vreesachtigheid, maar der kracht, en der liefde, en der gematigdheid.
<TR><TD VALIGN=top>8<TD>Schaam u dan niet der getuigenis onzes Heeren, noch mijns, die Zijn gevangene ben; maar lijd verdrukkingen met het Evangelie, naar de kracht Gods;
<TR><TD VALIGN=top>9<TD>Die ons heeft zalig gemaakt, en geroepen met een heilige roeping; niet naar onze werken, maar naar Zijn eigen voornemen en genade, die ons gegeven is in Christus Jezus, voor de tijden der eeuwen;
<TR><TD VALIGN=top>10<TD>Doch nu geopenbaard is door de verschijning van onzen Zaligmaker Jezus Christus, Die den dood heeft te niet gedaan, en het leven en de onverderfelijkheid aan het licht gebracht door het Evangelie;
<TR><TD VALIGN=top>11<TD>Waartoe ik gesteld ben een prediker, en een apostel, en een leraar der heidenen;
<TR><TD VALIGN=top>12<TD>Om welke oorzaak ik ook deze dingen lijde, maar word niet beschaamd; want ik weet, Wien ik geloofd heb, en ik ben verzekerd, dat Hij machtig is, mijn pand, bij <I>Hem</I> weggelegd, te bewaren tot dien dag.
<TR><TD VALIGN=top>13<TD>Houd het voorbeeld der gezonde woorden, die gij van mij gehoord hebt, in geloof en liefde, die in Christus Jezus is.
<TR><TD VALIGN=top>14<TD>Bewaar het goede pand, dat <I>u</I> toebetrouwd is, door den Heiligen Geest, Die in ons woont.
<TR><TD VALIGN=top>15<TD>Gij weet dit, dat allen, die in Azie zijn, zich van mij afgewend hebben; onder dewelke is Fygellus en Hermogenes.
<TR><TD VALIGN=top>16<TD>De Heere geve den huize van Onesiforus barmhartigheid; want hij heeft mij dikmaals verkwikt, en heeft zich mijner keten niet geschaamd.
<TR><TD VALIGN=top>17<TD>Maar als hij te Rome gekomen was, heeft hij mij zeer naarstiglijk gezocht, en heeft <I>mij</I> gevonden.
<TR><TD VALIGN=top>18<TD>De Heere geve hem, dat hij barmhartigheid vinde bij den Heere, in dien dag; en hoeveel hij <I>mij</I> te Efeze gediend heeft, weet gij zeer wel.
<TR><TH COLSPAN=2>
</TABLE>
<BR>
<HR>
<A HREF="1tm6.htm" TARGET="bijbeltekst">[Vorig hoofdstuk]</A><A HREF="2tm2.htm" TARGET="bijbeltekst">[Volgend hoofdstuk]</A><BR>
</BODY>
</HTML>
