<HTML>
<HEAD>
<TITLE>
2 Samu&#235l 14
</TITLE>
</HEAD>
<BODY BGCOLOR="#FFFFFF">
<A HREF=2sm1.htm TARGET="bijbeltekst">1</A>
<A HREF=2sm2.htm TARGET="bijbeltekst">2</A>
<A HREF=2sm3.htm TARGET="bijbeltekst">3</A>
<A HREF=2sm4.htm TARGET="bijbeltekst">4</A>
<A HREF=2sm5.htm TARGET="bijbeltekst">5</A>
<A HREF=2sm6.htm TARGET="bijbeltekst">6</A>
<A HREF=2sm7.htm TARGET="bijbeltekst">7</A>
<A HREF=2sm8.htm TARGET="bijbeltekst">8</A>
<A HREF=2sm9.htm TARGET="bijbeltekst">9</A>
<A HREF=2sm10.htm TARGET="bijbeltekst">10</A>
<A HREF=2sm11.htm TARGET="bijbeltekst">11</A>
<A HREF=2sm12.htm TARGET="bijbeltekst">12</A>
<A HREF=2sm13.htm TARGET="bijbeltekst">13</A>
14
<A HREF=2sm15.htm TARGET="bijbeltekst">15</A>
<A HREF=2sm16.htm TARGET="bijbeltekst">16</A>
<A HREF=2sm17.htm TARGET="bijbeltekst">17</A>
<A HREF=2sm18.htm TARGET="bijbeltekst">18</A>
<A HREF=2sm19.htm TARGET="bijbeltekst">19</A>
<A HREF=2sm20.htm TARGET="bijbeltekst">20</A>
<A HREF=2sm21.htm TARGET="bijbeltekst">21</A>
<A HREF=2sm22.htm TARGET="bijbeltekst">22</A>
<A HREF=2sm23.htm TARGET="bijbeltekst">23</A>
<A HREF=2sm24.htm TARGET="bijbeltekst">24</A>
<BR><HR><BR>
<TABLE>
<TR><TH COLSPAN=2>2 Samu&#235l 14
<TR><TH COLSPAN=2>
<TR><TD VALIGN=top>1<TD>Als nu Joab, de zoon van Zeruja, merkte, dat des konings hart over Absalom was;
<TR><TD VALIGN=top>2<TD>Zo zond Joab heen naar Thekoa, en nam van daar een wijze vrouw; en hij zeide tot haar: Stel u toch, alsof gij rouw droegt, en trek nu rouwklederen aan, en zalf u niet met olie, en wees als een vrouw, die nu vele dagen rouw gedragen heeft over een dode;
<TR><TD VALIGN=top>3<TD>En ga in tot den koning, en spreek tot hem naar dit woord. En Joab legde de woorden in haar mond.
<TR><TD VALIGN=top>4<TD>En de Thekoietische vrouw zeide tot den koning, als zij op haar aangezicht ter aarde was gevallen, en zich nedergebogen had, zo zeide zij: Behoud, o koning!
<TR><TD VALIGN=top>5<TD>En de koning zeide tot haar: Wat is u? En zij zeide: Zekerlijk, ik ben een weduwvrouw, en mijn man is gestorven.
<TR><TD VALIGN=top>6<TD>Nu had uw dienstmaagd twee zonen, en deze beiden twistten in het veld, en er was geen scheider tussen hen; en de een sloeg den ander, en doodde hem.
<TR><TD VALIGN=top>7<TD>En zie, het ganse geslacht is opgestaan tegen uw dienstmaagd, en hebben gezegd: Geef dien hier, die zijn broeder geslagen heeft, dat wij hem voor de ziel zijns broeders, dien hij doodgeslagen heeft, doden, en ook den erfgenaam verdelgen; alzo zullen zij mijn kool, die overgebleven is, uitblussen, opdat zij mijn man geen naam noch overblijfsel laten op den aardbodem.
<TR><TD VALIGN=top>8<TD>Toen zeide de koning tot deze vrouw: Ga naar uw huis, en ik zal voor u gebieden.
<TR><TD VALIGN=top>9<TD>En de Thekoietische vrouw zeide tot den koning: Mijn heer koning, de ongerechtigheid zij op mij en op mijns vaders huis; de koning daarentegen, en zijn stoel, zij onschuldig.
<TR><TD VALIGN=top>10<TD>En de koning zeide: Spreekt iemand tegen u, zo breng hem tot mij; en hij zal u voortaan niet meer aantasten.
<TR><TD VALIGN=top>11<TD>En zij zeide: De koning gedenke toch aan den HEERE, uw God, dat de bloedwrekers niet te vele worden om te verderven, dat zij mijn zoon niet verdelgen. Toen zeide hij: <I>Zo</I> <I>waarachtig</I> <I>als</I> de HEERE leeft, indien er een van de haren uws zoons op de aarde zal vallen!
<TR><TD VALIGN=top>12<TD>Toen zeide deze vrouw: Laat toch uw dienstmaagd een woord tot mijn heer den koning spreken. En hij zeide: Spreek.
<TR><TD VALIGN=top>13<TD>En de vrouw zeide: Waarom hebt gij dan alzulks tegen Gods volk gedaan? Want daaruit, dat de koning dit woord gesproken heeft, is hij als een schuldige, dewijl de koning zijn verstotene niet wederhaalt.
<TR><TD VALIGN=top>14<TD>Want wij zullen den dood sterven, en wezen als water, dat, ter aarde uitgestort zijnde, niet verzameld wordt. God dan zal de ziel niet wegnemen, maar Hij zal gedachten denken, dat Hij den verstotene niet van Zich verstote.
<TR><TD VALIGN=top>15<TD>Nu dan, dat ik gekomen ben, om ditzelve woord tot den koning, mijn heer, te spreken, <I>is</I> omdat het volk mij vreesachtig gemaakt heeft; zo zeide uw dienstmaagd: Ik zal nu tot den koning spreken; misschien zal de koning het woord zijner dienstmaagd doen.
<TR><TD VALIGN=top>16<TD>Want de koning zal horen, om zijn dienstmaagd te redden van de hand des mans, die <I>voorheeft</I> mij en mijn zoon te zamen van Gods erve te verdelgen.
<TR><TD VALIGN=top>17<TD>Wijders zeide uw dienstmaagd: Het woord mijns heren, des konings, zij toch tot rust; want gelijk een Engel Gods, alzo is mijn heer de koning, om te horen het goede en het kwade; en de HEERE, uw God, zal met u zijn.
<TR><TD VALIGN=top>18<TD>Toen antwoordde de koning, en zeide tot de vrouw: Verberg nu niet voor mij de zaak, die ik u vragen zal. En de vrouw zeide: Mijn heer de koning spreke toch.
<TR><TD VALIGN=top>19<TD>En de koning zeide: Is Joabs hand met u in dit alles? En de vrouw antwoordde en zeide: <I>Zo</I> <I>waarachtig</I> <I>als</I> uw ziel leeft, mijn heer koning, indien iemand ter rechter- of ter linkerhand zou kunnen afwijken van alles, wat mijn heer de koning gesproken heeft; want uw knecht Joab heeft het mij geboden, en die heeft al deze woorden in den mond uwer dienstmaagd gelegd;
<TR><TD VALIGN=top>20<TD>Dat ik de gestalte dezer zaak alzo omwenden zou, zulks heeft uw knecht Joab gedaan; doch mijn heer is wijs, naar de wijsheid van een Engel Gods, om te merken alles, wat op de aarde is.
<TR><TD VALIGN=top>21<TD>Toen zeide de koning tot Joab: Zie nu, ik heb deze zaak gedaan; zo ga henen, haal den jongeling Absalom weder.
<TR><TD VALIGN=top>22<TD>Toen viel Joab op zijn aangezicht ter aarde, en boog zich, en dankte den koning; en Joab zeide: Heden heeft uw knecht gemerkt, dat ik genade gevonden heb in uw ogen, mijn heer koning! Omdat de koning het woord van zijn knecht gedaan heeft.
<TR><TD VALIGN=top>23<TD>Alzo maakte zich Joab op, en toog naar Gesur; en hij bracht Absalom te Jeruzalem.
<TR><TD VALIGN=top>24<TD>En de koning zeide: Dat hij in zijn huis kere, en mijn aangezicht niet zie. Alzo keerde Absalom in zijn huis, en zag des konings aangezicht niet.
<TR><TD VALIGN=top>25<TD>Nu was er in gans Israel geen man zo schoon als Absalom, zeer te prijzen; van zijn voetzool af tot zijn hoofdschedel toe was er geen gebrek in hem.
<TR><TD VALIGN=top>26<TD>En als hij zijn hoofd beschoor, (nu geschiedde het ten einde van elk jaar, dat hij het beschoor, omdat het hem te zwaar was, zo beschoor hij het), zo woog het haar zijns hoofds tweehonderd sikkelen, naar des konings gewicht.
<TR><TD VALIGN=top>27<TD>Ook werden Absalom drie zonen geboren, en een dochter, welker naam was Thamar; deze was een vrouw, schoon van aanzien.
<TR><TD VALIGN=top>28<TD>Alzo bleef Absalom twee volle jaren te Jeruzalem, dat hij des konings aangezicht niet zag.
<TR><TD VALIGN=top>29<TD>Daarom zond Absalom tot Joab, dat hij hem tot den koning zond; maar hij wilde niet tot hem komen. Zo zond hij nog ten anderen male; evenwel wilde hij niet komen.
<TR><TD VALIGN=top>30<TD>Zo zeide hij tot zijn knechten: Ziet, het stuk akkers van Joab is aan de zijde van het mijne, en hij heeft gerst daarop; gaat heen, en steekt het aan met vuur, en Absaloms knechten staken dat stuk akkers aan met vuur.
<TR><TD VALIGN=top>31<TD>Toen maakte zich Joab op en kwam tot Absalom in het huis, en zeide tot hem: Waarom hebben uw knechten het stuk akkers, dat mijn is, met vuur aangestoken?
<TR><TD VALIGN=top>32<TD>En Absalom zeide tot Joab: Zie, ik heb tot u gezonden, zeggende: Kom herwaarts, dat ik u tot den koning zende, om te zeggen: Waarom ben ik van Gesur gekomen? Het ware mij goed, dat ik nog daar ware; nu dan, laat mij het aangezicht des konings zien; is er dan nog een misdaad in mij, zo dode hij mij.
<TR><TD VALIGN=top>33<TD>Toen ging Joab in tot den koning, en zeide het hem aan. Toen riep hij Absalom, en hij kwam tot den koning in, en boog zich voor hem op zijn aangezicht ter aarde, voor des konings aangezicht; en de koning kuste Absalom.
<TR><TH COLSPAN=2>
</TABLE>
<BR>
<HR>
<A HREF="2sm13.htm" TARGET="bijbeltekst">[Vorig hoofdstuk]</A><A HREF="2sm15.htm" TARGET="bijbeltekst">[Volgend hoofdstuk]</A><BR>
</BODY>
</HTML>
