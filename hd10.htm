<HTML>
<HEAD>
<TITLE>
Handelingen 10
</TITLE>
</HEAD>
<BODY BGCOLOR="#FFFFFF">
<A HREF=hd1.htm TARGET="bijbeltekst">1</A>
<A HREF=hd2.htm TARGET="bijbeltekst">2</A>
<A HREF=hd3.htm TARGET="bijbeltekst">3</A>
<A HREF=hd4.htm TARGET="bijbeltekst">4</A>
<A HREF=hd5.htm TARGET="bijbeltekst">5</A>
<A HREF=hd6.htm TARGET="bijbeltekst">6</A>
<A HREF=hd7.htm TARGET="bijbeltekst">7</A>
<A HREF=hd8.htm TARGET="bijbeltekst">8</A>
<A HREF=hd9.htm TARGET="bijbeltekst">9</A>
10
<A HREF=hd11.htm TARGET="bijbeltekst">11</A>
<A HREF=hd12.htm TARGET="bijbeltekst">12</A>
<A HREF=hd13.htm TARGET="bijbeltekst">13</A>
<A HREF=hd14.htm TARGET="bijbeltekst">14</A>
<A HREF=hd15.htm TARGET="bijbeltekst">15</A>
<A HREF=hd16.htm TARGET="bijbeltekst">16</A>
<A HREF=hd17.htm TARGET="bijbeltekst">17</A>
<A HREF=hd18.htm TARGET="bijbeltekst">18</A>
<A HREF=hd19.htm TARGET="bijbeltekst">19</A>
<A HREF=hd20.htm TARGET="bijbeltekst">20</A>
<A HREF=hd21.htm TARGET="bijbeltekst">21</A>
<A HREF=hd22.htm TARGET="bijbeltekst">22</A>
<A HREF=hd23.htm TARGET="bijbeltekst">23</A>
<A HREF=hd24.htm TARGET="bijbeltekst">24</A>
<A HREF=hd25.htm TARGET="bijbeltekst">25</A>
<A HREF=hd26.htm TARGET="bijbeltekst">26</A>
<A HREF=hd27.htm TARGET="bijbeltekst">27</A>
<A HREF=hd28.htm TARGET="bijbeltekst">28</A>
<BR><HR><BR>
<TABLE>
<TR><TH COLSPAN=2>Handelingen 10
<TR><TH COLSPAN=2>
<TR><TD VALIGN=top>1<TD>En er was een zeker man te Cesarea, met name Cornelius, een hoofdman over honderd, uit de bende, genaamd de Italiaanse;
<TR><TD VALIGN=top>2<TD>Godzalig en vrezende God, met geheel zijn huis, en doende vele aalmoezen aan het volk, en God geduriglijk biddende.
<TR><TD VALIGN=top>3<TD><I>Deze</I> zag in een gezicht klaarlijk, omtrent de negende ure des daags, een engel Gods tot hem inkomen, en tot hem zeggende: Cornelius!
<TR><TD VALIGN=top>4<TD>En hij, de ogen op hem houdende, en zeer bevreesd geworden zijnde, zeide: Wat is het Heere? En hij zeide tot hem: Uw gebeden en uw aalmoezen zijn tot gedachtenis opgekomen voor God.
<TR><TD VALIGN=top>5<TD>En nu, zend mannen naar Joppe, en ontbied Simon, die toegenaamd wordt Petrus.
<TR><TD VALIGN=top>6<TD>Deze ligt te huis bij een Simon, lederbereider, die <I>zijn</I> huis heeft bij de zee; deze zal u zeggen, wat gij doen moet.
<TR><TD VALIGN=top>7<TD>En als de engel, die tot Cornelius sprak, weggegaan was, riep hij twee van zijn huisknechten, en een godzaligen krijgsknecht van degenen, die gedurig bij hem waren;
<TR><TD VALIGN=top>8<TD>En als hij hun alles verhaald had, zond hij hen naar Joppe.
<TR><TD VALIGN=top>9<TD>En des anderen daags, terwijl deze reisden, en nabij de stad kwamen, klom Petrus op het dak, om te bidden, omtrent de zesde ure.
<TR><TD VALIGN=top>10<TD>En hij werd hongerig, en begeerde te eten. En terwijl zij het bereidden, viel over hem een vertrekking van zinnen.
<TR><TD VALIGN=top>11<TD>En hij zag den hemel geopend, en een zeker vat tot hem nederdalen, gelijk een groot linnen laken, aan de vier hoeken gebonden, en nedergelaten op de aarde;
<TR><TD VALIGN=top>12<TD>In hetwelk waren al de viervoetige <I>dieren</I> der aarde, en de wilde, en de kruipende <I>dieren</I>, en de vogelen des hemels.
<TR><TD VALIGN=top>13<TD>En er geschiedde een stem tot hem: Sta op, Petrus! slacht en eet.
<TR><TD VALIGN=top>14<TD>Maar Petrus zeide: Geenszins, Heere! want ik heb nooit gegeten iets, dat gemeen of onrein was.
<TR><TD VALIGN=top>15<TD>En een stem <I>geschiedde</I> wederom ten tweeden male tot hem: Hetgeen God gereinigd heeft, zult gij niet gemeen maken.
<TR><TD VALIGN=top>16<TD>En dit geschiedde tot drie maal; en het vat werd wederom opgenomen in den hemel.
<TR><TD VALIGN=top>17<TD>En alzo Petrus in zichzelven twijfelde, wat toch het gezicht mocht zijn, dat hij gezien had, ziet, de mannen, die van Cornelius afgezonden waren, gevraagd hebbende naar het huis van Simon, stonden aan de poort.
<TR><TD VALIGN=top>18<TD>En <I>iemand</I> geroepen hebbende, vraagden zij, of Simon, toegenaamd Petrus, daar te huis lag.
<TR><TD VALIGN=top>19<TD>En als Petrus over dat gezicht dacht, zeide de Geest tot hem: Zie, drie mannen zoeken u;
<TR><TD VALIGN=top>20<TD>Daarom sta op, en ga af, en reis met hen, niet twijfelende; want ik heb hen gezonden.
<TR><TD VALIGN=top>21<TD>En Petrus ging af tot de mannen die van Cornelius tot hem gezonden waren, en zeide: Ziet, ik ben het, dien gij zoekt; wat is de oorzaak, waarom gij hier zijt?
<TR><TD VALIGN=top>22<TD>En zij zeiden: Cornelius, een hoofdman over honderd, een rechtvaardig man, en vrezende God, en die <I>goede</I> getuigenis heeft van het ganse volk der Joden, is door Goddelijke openbaring vermaand van een heiligen engel, dat hij u zou ontbieden te zijnen huize, en dat hij van u woorden der zaligheid zou horen.
<TR><TD VALIGN=top>23<TD>Als hij hen dan ingeroepen had, ontving hij ze in huis. Doch des anderen daags ging Petrus met hen heen, en sommigen der broederen, die van Joppe waren, gingen met hem.
<TR><TD VALIGN=top>24<TD>En des anderen daags kwamen zij te Cesarea. En Cornelius verwachtte hen, samengeroepen hebbende die van zijn maagschap en bijzonderste vrienden.
<TR><TD VALIGN=top>25<TD>En als het geschiedde, dat Petrus inkwam, ging hem Cornelius tegemoet, en vallende aan <I>zijn</I> voeten, aanbad hij.
<TR><TD VALIGN=top>26<TD>Maar Petrus richtte hem op, zeggende: Sta op, ik ben ook zelf een mens.
<TR><TD VALIGN=top>27<TD>En met hem sprekende, ging hij in, en vond er velen, die samengekomen waren.
<TR><TD VALIGN=top>28<TD>En hij zeide tot hen: Gij weet, hoe het een Joodsen man ongeoorloofd is, zich te voegen of te gaan tot een vreemde; doch God heeft mij getoond, dat ik geen mens zou gemeen of onrein heten.
<TR><TD VALIGN=top>29<TD>Daarom ben ik ook zonder tegenspreken gekomen, ontboden zijnde. Zo vraag ik dan, om wat reden gijlieden mij hebt ontboden.
<TR><TD VALIGN=top>30<TD>En Cornelius zeide: Over vier dagen was ik vastende tot deze ure toe, en ter negende ure bad ik in mijn huis.
<TR><TD VALIGN=top>31<TD>En ziet, een man stond voor mij, in een blinkend kleed, en zeide: Cornelius! uw gebed is verhoord, en uw aalmoezen zijn voor God gedacht geworden.
<TR><TD VALIGN=top>32<TD>Zend dan naar Joppe, en ontbied Simon, die toegenaamd wordt Petrus; deze ligt te huis in het huis van Simon, den lederbereider, aan de zee, welke, hier gekomen zijnde, tot u spreken zal.
<TR><TD VALIGN=top>33<TD>Zo heb ik dan van stonde aan tot u gezonden, en gij hebt welgedaan, dat gij hier gekomen zijt. Wij zijn dan allen nu <I>hier</I> tegenwoordig voor God, om te horen al hetgeen u van God bevolen is.
<TR><TD VALIGN=top>34<TD>En Petrus, den mond opendoende, zeide: Ik verneem in der waarheid, dat God geen aannemer des persoons is;
<TR><TD VALIGN=top>35<TD>Maar in allen volke, die Hem vreest en gerechtigheid werkt, is Hem aangenaam.
<TR><TD VALIGN=top>36<TD><I>Dit</I> <I>is</I> het woord, dat Hij gezonden heeft den kinderen Israels, verkondigende vrede door Jezus Christus; deze is een Heere van allen.
<TR><TD VALIGN=top>37<TD>Gijlieden weet de zaak, die geschied is door geheel Judea, beginnende van Galilea, na den doop, welken Johannes gepredikt heeft;
<TR><TD VALIGN=top>38<TD><I>Belangende</I> Jezus van Nazareth, hoe Hem God gezalfd heeft met den Heiligen Geest en met kracht; Welke <I>het</I> <I>land</I> doorgegaan is, goeddoende, en genezende allen, die van den duivel overweldigd waren; want God was met Hem.
<TR><TD VALIGN=top>39<TD>En wij zijn getuigen van al hetgeen Hij gedaan heeft, beide in het Joodse land en te Jeruzalem; Welken zij gedood hebben, <I>Hem</I> hangende aan het hout.
<TR><TD VALIGN=top>40<TD>Dezen heeft God opgewekt ten derden dage, en gegeven, dat Hij openbaar zou worden;
<TR><TD VALIGN=top>41<TD>Niet al den volke, maar den getuigen, die van God te voren verkoren waren, ons <I>namelijk</I>, die met Hem gegeten en gedronken hebben, nadat Hij uit de doden opgestaan was.
<TR><TD VALIGN=top>42<TD>En heeft ons geboden den volke te prediken, en te betuigen, dat Hij is Degene, Die van God verordend is tot een Rechter van levenden en doden.
<TR><TD VALIGN=top>43<TD>Dezen geven getuigenis al de profeten, dat een iegelijk, die in Hem gelooft, vergeving der zonden ontvangen zal door Zijn Naam.
<TR><TD VALIGN=top>44<TD>Als Petrus nog deze woorden sprak, viel de Heilige Geest op allen, die het Woord hoorden.
<TR><TD VALIGN=top>45<TD>En de gelovigen, die uit de besnijdenis waren, zovelen als met Petrus gekomen waren, ontzetten zich, dat de gave des Heiligen Geestes ook op de heidenen uitgestort werd.
<TR><TD VALIGN=top>46<TD>Want zij hoorden hen spreken <I>met</I> vreemde talen, en God groot maken. Toen antwoordde Petrus:
<TR><TD VALIGN=top>47<TD>Kan ook iemand het water weren, dat dezen niet gedoopt zouden worden, welke den Heiligen Geest ontvangen hebben, gelijk als ook wij?
<TR><TD VALIGN=top>48<TD>En hij beval, dat zij zouden gedoopt worden in den Naam des Heeren. Toen baden zij hem, dat hij enige dagen bij <I>hen</I> wilde blijven.
<TR><TH COLSPAN=2>
</TABLE>
<BR>
<HR>
<A HREF="hd9.htm" TARGET="bijbeltekst">[Vorig hoofdstuk]</A><A HREF="hd11.htm" TARGET="bijbeltekst">[Volgend hoofdstuk]</A><BR>
</BODY>
</HTML>
