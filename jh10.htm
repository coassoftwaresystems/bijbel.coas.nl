<HTML>
<HEAD>
<TITLE>
Johannes 10
</TITLE>
</HEAD>
<BODY BGCOLOR="#FFFFFF">
<A HREF=jh1.htm TARGET="bijbeltekst">1</A>
<A HREF=jh2.htm TARGET="bijbeltekst">2</A>
<A HREF=jh3.htm TARGET="bijbeltekst">3</A>
<A HREF=jh4.htm TARGET="bijbeltekst">4</A>
<A HREF=jh5.htm TARGET="bijbeltekst">5</A>
<A HREF=jh6.htm TARGET="bijbeltekst">6</A>
<A HREF=jh7.htm TARGET="bijbeltekst">7</A>
<A HREF=jh8.htm TARGET="bijbeltekst">8</A>
<A HREF=jh9.htm TARGET="bijbeltekst">9</A>
10
<A HREF=jh11.htm TARGET="bijbeltekst">11</A>
<A HREF=jh12.htm TARGET="bijbeltekst">12</A>
<A HREF=jh13.htm TARGET="bijbeltekst">13</A>
<A HREF=jh14.htm TARGET="bijbeltekst">14</A>
<A HREF=jh15.htm TARGET="bijbeltekst">15</A>
<A HREF=jh16.htm TARGET="bijbeltekst">16</A>
<A HREF=jh17.htm TARGET="bijbeltekst">17</A>
<A HREF=jh18.htm TARGET="bijbeltekst">18</A>
<A HREF=jh19.htm TARGET="bijbeltekst">19</A>
<A HREF=jh20.htm TARGET="bijbeltekst">20</A>
<A HREF=jh21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>Johannes 10
<TR><TH COLSPAN=2>
<TR><TD VALIGN=top>1<TD>Voorwaar, voorwaar zeg Ik ulieden: Die niet ingaat door de deur in den stal der schapen, maar van elders inklimt, die is een dief en moordenaar.
<TR><TD VALIGN=top>2<TD>Maar die door de deur ingaat, is een herder der schapen.
<TR><TD VALIGN=top>3<TD>Dezen doet de deurwachter open, en de schapen horen zijn stem; en hij roept zijn schapen bij name, en leidt ze uit.
<TR><TD VALIGN=top>4<TD>En wanneer hij zijn schapen uitgedreven heeft, zo gaat hij voor hen heen; en de schapen volgen hem, overmits zij zijn stem kennen.
<TR><TD VALIGN=top>5<TD>Maar een vreemde zullen zij geenszins volgen, maar zullen van hem vlieden; overmits zij de stem des vreemden niet kennen.
<TR><TD VALIGN=top>6<TD>Deze gelijkenis zeide Jezus tot hen; maar zij verstonden niet, wat het was, dat Hij tot hen sprak.
<TR><TD VALIGN=top>7<TD>Jezus dan zeide wederom tot hen: Voorwaar, voorwaar zeg Ik u: Ik ben de Deur der schapen.
<TR><TD VALIGN=top>8<TD>Allen, zovelen als er voor Mij zijn gekomen, zijn dieven en moordenaars; maar de schapen hebben hen niet gehoord.
<TR><TD VALIGN=top>9<TD>Ik ben de Deur; indien iemand door Mij ingaat, die zal behouden worden; en hij zal ingaan en uitgaan, en weide vinden.
<TR><TD VALIGN=top>10<TD>De dief komt niet, dan opdat hij stele, en slachte, en verderve; Ik ben gekomen, opdat zij het leven hebben, en overvloed hebben.
<TR><TD VALIGN=top>11<TD>Ik ben de goede Herder; de goede herder stelt zijn leven voor de schapen.
<TR><TD VALIGN=top>12<TD>Maar de huurling, en die geen herder is, wien de schapen niet eigen zijn, ziet den wolf komen, en verlaat de schapen, en vliedt; en de wolf grijpt ze, en verstrooit de schapen.
<TR><TD VALIGN=top>13<TD>En de huurling vliedt, overmits hij een huurling is, en heeft geen zorg voor de schapen.
<TR><TD VALIGN=top>14<TD>Ik ben de goede Herder; en Ik ken de Mijnen, en worde van de Mijnen gekend.
<TR><TD VALIGN=top>15<TD>Gelijkerwijs de Vader Mij kent, <I>alzo</I> ken Ik ook den Vader; en Ik stel Mijn leven voor de schapen.
<TR><TD VALIGN=top>16<TD>Ik heb nog andere schapen, die van dezen stal niet zijn; deze moet Ik ook toebrengen; en zij zullen Mijn stem horen; en het zal worden een kudde, <I>en</I> een Herder.
<TR><TD VALIGN=top>17<TD>Daarom heeft mij de Vader lief, overmits Ik Mijn leven afleg, opdat Ik hetzelve wederom neme.
<TR><TD VALIGN=top>18<TD>Niemand neemt hetzelve van Mij, maar Ik leg het van Mijzelven af; Ik heb macht hetzelve af te leggen, en heb macht hetzelve wederom te nemen. Dit gebod heb Ik van Mijn Vader ontvangen.
<TR><TD VALIGN=top>19<TD>Er werd dan wederom tweedracht onder de Joden, om dezer woorden wil.
<TR><TD VALIGN=top>20<TD>En velen van hen zeiden: hij heeft den duivel, en is uitzinnig; wat hoort gij Hem?
<TR><TD VALIGN=top>21<TD>Anderen zeiden: Dit zijn geen woorden eens bezetenen; kan ook de duivel der blinden ogen openen?
<TR><TD VALIGN=top>22<TD>En het was het feest der vernieuwing des tempels te Jeruzalem; en het was winter.
<TR><TD VALIGN=top>23<TD>En Jezus wandelde in den tempel, in het voorhof van Salomo.
<TR><TD VALIGN=top>24<TD>De Joden dan omringden Hem, en zeiden tot Hem: Hoe lang houdt Gij onze ziel op? Indien Gij de Christus zijt, zeg het ons vrijuit.
<TR><TD VALIGN=top>25<TD>Jezus antwoordde hun: Ik heb het u gezegd, en gij gelooft het niet. De werken, die Ik doe in den Naam Mijns Vaders, die getuigen van Mij.
<TR><TD VALIGN=top>26<TD>Maar gijlieden gelooft niet; want gij zijt niet van Mijn schapen, gelijk Ik u gezegd heb.
<TR><TD VALIGN=top>27<TD>Mijn schapen horen Mijn stem, en Ik ken dezelve, en zij volgen Mij.
<TR><TD VALIGN=top>28<TD>En Ik geef hun het eeuwige leven; en zij zullen niet verloren gaan in der eeuwigheid, en niemand zal dezelve uit Mijn hand rukken.
<TR><TD VALIGN=top>29<TD>Mijn Vader, die ze Mij gegeven heeft, is meerder dan allen; en niemand kan ze rukken uit de hand Mijns Vaders.
<TR><TD VALIGN=top>30<TD>Ik en de Vader zijn een.
<TR><TD VALIGN=top>31<TD>De Joden dan namen wederom stenen op, om Hem te stenigen.
<TR><TD VALIGN=top>32<TD>Jezus antwoordde hun: Ik heb u vele treffelijke werken getoond van Mijn Vader; om welk werk van die stenigt gij Mij?
<TR><TD VALIGN=top>33<TD>De Joden antwoordden Hem, zeggende: Wij stenigen U niet over <I>enig</I> goed werk, maar over <I>gods</I> lastering, en omdat Gij, een Mens zijnde, Uzelven God maakt.
<TR><TD VALIGN=top>34<TD>Jezus antwoordde hun: Is er niet geschreven in uw wet: Ik heb gezegd, gij zijt goden?
<TR><TD VALIGN=top>35<TD>Indien <I>de</I> <I>wet</I> die goden genaamd heeft, tot welke het woord Gods geschied is, en de Schrift niet kan gebroken worden;
<TR><TD VALIGN=top>36<TD>Zegt gijlieden <I>tot</I> <I>Mij</I>, Dien de Vader geheiligd en in de wereld gezonden heeft: Gij lastert <I>God</I>; omdat Ik gezegd heb: Ik ben Gods Zoon?
<TR><TD VALIGN=top>37<TD>Indien Ik niet doe de werken Mijns Vaders, zo gelooft Mij niet;
<TR><TD VALIGN=top>38<TD>Maar indien Ik ze doe, en zo gij Mij niet gelooft, zo gelooft de werken; opdat gij moogt bekennen en geloven, dat de Vader in Mij is, en Ik in Hem.
<TR><TD VALIGN=top>39<TD>Zij zochten dan wederom Hem te grijpen, en Hij ontging uit hun hand.
<TR><TD VALIGN=top>40<TD>En Hij ging wederom over de Jordaan, tot de plaats, waar Johannes eerst doopte; en Hij bleef aldaar.
<TR><TD VALIGN=top>41<TD>En velen kwamen tot Hem, en zeiden: Johannes deed wel geen teken; maar alles, wat Johannes van Dezen zeide, was waar.
<TR><TD VALIGN=top>42<TD>En velen geloofden aldaar in Hem.
<TR><TH COLSPAN=2>
</TABLE>
<BR>
<HR>
<A HREF="jh9.htm" TARGET="bijbeltekst">[Vorig hoofdstuk]</A><A HREF="jh11.htm" TARGET="bijbeltekst">[Volgend hoofdstuk]</A><BR>
</BODY>
</HTML>
