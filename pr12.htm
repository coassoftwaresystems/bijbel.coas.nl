<HTML>
<HEAD>
<TITLE>
Prediker 12
</TITLE>
</HEAD>
<BODY BGCOLOR="#FFFFFF">
<A HREF=pr1.htm TARGET="bijbeltekst">1</A>
<A HREF=pr2.htm TARGET="bijbeltekst">2</A>
<A HREF=pr3.htm TARGET="bijbeltekst">3</A>
<A HREF=pr4.htm TARGET="bijbeltekst">4</A>
<A HREF=pr5.htm TARGET="bijbeltekst">5</A>
<A HREF=pr6.htm TARGET="bijbeltekst">6</A>
<A HREF=pr7.htm TARGET="bijbeltekst">7</A>
<A HREF=pr8.htm TARGET="bijbeltekst">8</A>
<A HREF=pr9.htm TARGET="bijbeltekst">9</A>
<A HREF=pr10.htm TARGET="bijbeltekst">10</A>
<A HREF=pr11.htm TARGET="bijbeltekst">11</A>
12
<BR><HR><BR>
<TABLE>
<TR><TH COLSPAN=2>Prediker 12
<TR><TH COLSPAN=2>
<TR><TD VALIGN=top>1<TD>En gedenk aan de Schepper in de dagen uwer jongelingschap, eer dat de kwade dagen komen, en de jaren naderen, van dewelke gij zeggen zult: Ik heb geen lust in dezelve.
<TR><TD VALIGN=top>2<TD>Eer dan de zon, en het licht, en de maan, en de sterren verduisterd worden, en de wolken wederkomen na den regen.
<TR><TD VALIGN=top>3<TD>In den dag, wanneer de wachters des huizes zullen beven, en de sterke mannen zichzelven zullen krommen, en de maalsters zullen stilstaan, omdat zij minder geworden zijn, en die door de vensteren zien, verduisterd zullen worden;
<TR><TD VALIGN=top>4<TD>En de twee deuren naar de straat zullen gesloten worden, als er is een nederig geluid der maling, en hij opstaat op de stem van het vogeltje, en al de zangeressen nedergebogen zullen worden.
<TR><TD VALIGN=top>5<TD>Ook <I>wanneer</I> zij voor de hoogte zullen vrezen, en dat er verschrikkingen zullen zijn op den weg, en de amandelboom zal bloeien, en dat de sprinkhaan zichzelven een last zal wezen, en dat de lust zal vergaan; want de mens gaat naar zijn eeuwig huis, en de rouwklagers zullen in de straat omgaan.
<TR><TD VALIGN=top>6<TD>Eer dat het zilveren koord ontketend wordt, en de gulden schaal in stukken gestoten wordt, en de kruik aan de springader gebroken wordt, en het rad aan den bornput in stukken gestoten wordt;
<TR><TD VALIGN=top>7<TD>En dat het stof wederom tot aarde keert, als het geweest is; en de geest weder tot God keert, Die hem gegeven heeft.
<TR><TD VALIGN=top>8<TD>Ijdelheid der ijdelheden, zegt de prediker; het is al ijdelheid!
<TR><TD VALIGN=top>9<TD>En voorts, dewijl de prediker wijs geweest is, zo leerde hij het volk nog wetenschap, en merkte op, en onderzocht; hij stelde vele spreuken in orde.
<TR><TD VALIGN=top>10<TD>De prediker zocht aangename woorden uit te vinden, en het geschrevene is recht, woorden der waarheid.
<TR><TD VALIGN=top>11<TD>De woorden der wijzen zijn gelijk prikkelen, en gelijk nagelen, diep ingeslagen <I>van</I> de meesters der verzamelingen, <I>die</I> gegeven zijn van den enigen Herder.
<TR><TD VALIGN=top>12<TD>En wat boven dezelve is, mijn zoon! wees gewaarschuwd; van vele boeken te maken is geen einde, en veel lezens is vermoeiing des vleses.
<TR><TD VALIGN=top>13<TD>Van alles, wat gehoord is, is het einde van de zaak: Vrees God, en houd Zijn geboden, want dit <I>betaamt</I> allen mensen.
<TR><TD VALIGN=top>14<TD>Want God zal ieder werk in het gericht brengen, met al wat verborgen is, hetzij goed, of hetzij kwaad.
<TR><TH COLSPAN=2>
</TABLE>
<BR>
<HR>
<A HREF="pr11.htm" TARGET="bijbeltekst">[Vorig hoofdstuk]</A><A HREF="hl1.htm" TARGET="bijbeltekst">[Volgend hoofdstuk]</A><BR>
</BODY>
</HTML>
