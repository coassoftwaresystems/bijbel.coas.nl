<HTML>
<HEAD>
<TITLE>
Numeri 10
</TITLE>
</HEAD>
<BODY BGCOLOR="#FFFFFF">
<A HREF=nm1.htm TARGET="bijbeltekst">1</A>
<A HREF=nm2.htm TARGET="bijbeltekst">2</A>
<A HREF=nm3.htm TARGET="bijbeltekst">3</A>
<A HREF=nm4.htm TARGET="bijbeltekst">4</A>
<A HREF=nm5.htm TARGET="bijbeltekst">5</A>
<A HREF=nm6.htm TARGET="bijbeltekst">6</A>
<A HREF=nm7.htm TARGET="bijbeltekst">7</A>
<A HREF=nm8.htm TARGET="bijbeltekst">8</A>
<A HREF=nm9.htm TARGET="bijbeltekst">9</A>
10
<A HREF=nm11.htm TARGET="bijbeltekst">11</A>
<A HREF=nm12.htm TARGET="bijbeltekst">12</A>
<A HREF=nm13.htm TARGET="bijbeltekst">13</A>
<A HREF=nm14.htm TARGET="bijbeltekst">14</A>
<A HREF=nm15.htm TARGET="bijbeltekst">15</A>
<A HREF=nm16.htm TARGET="bijbeltekst">16</A>
<A HREF=nm17.htm TARGET="bijbeltekst">17</A>
<A HREF=nm18.htm TARGET="bijbeltekst">18</A>
<A HREF=nm19.htm TARGET="bijbeltekst">19</A>
<A HREF=nm20.htm TARGET="bijbeltekst">20</A>
<A HREF=nm21.htm TARGET="bijbeltekst">21</A>
<A HREF=nm22.htm TARGET="bijbeltekst">22</A>
<A HREF=nm23.htm TARGET="bijbeltekst">23</A>
<A HREF=nm24.htm TARGET="bijbeltekst">24</A>
<A HREF=nm25.htm TARGET="bijbeltekst">25</A>
<A HREF=nm26.htm TARGET="bijbeltekst">26</A>
<A HREF=nm27.htm TARGET="bijbeltekst">27</A>
<A HREF=nm28.htm TARGET="bijbeltekst">28</A>
<A HREF=nm29.htm TARGET="bijbeltekst">29</A>
<A HREF=nm30.htm TARGET="bijbeltekst">30</A>
<A HREF=nm31.htm TARGET="bijbeltekst">31</A>
<A HREF=nm32.htm TARGET="bijbeltekst">32</A>
<A HREF=nm33.htm TARGET="bijbeltekst">33</A>
<A HREF=nm34.htm TARGET="bijbeltekst">34</A>
<A HREF=nm35.htm TARGET="bijbeltekst">35</A>
<A HREF=nm36.htm TARGET="bijbeltekst">36</A>
<BR><HR><BR>
<TABLE>
<TR><TH COLSPAN=2>Numeri 10
<TR><TH COLSPAN=2>
<TR><TD VALIGN=top>1<TD>Verder sprak de HEERE tot Mozes, zeggende:
<TR><TD VALIGN=top>2<TD>Maak u twee zilveren trompetten; van dicht werk zult gij ze maken; en zij zullen u zijn tot de samenroeping der vergadering, en tot den optocht der legers.
<TR><TD VALIGN=top>3<TD>Als zij met dezelve blazen zullen, dan zal de gehele vergadering tot u vergaderd worden, aan de deur van de tent der samenkomst.
<TR><TD VALIGN=top>4<TD>Maar als zij met de ene zullen blazen, dan zullen tot u vergaderd worden de oversten, de hoofden der duizenden van Israel.
<TR><TD VALIGN=top>5<TD>Als gij met een gebroken geklank blazen zult, dan zullen de legers, die tegen het oosten gelegerd zijn, optrekken.
<TR><TD VALIGN=top>6<TD>Maar als gij ten tweeden male met een gebroken klank blazen zult, zullen de legers, die tegen het zuiden legeren, optrekken; met een gebroken klank zullen zij blazen tot hun optochten.
<TR><TD VALIGN=top>7<TD>Maar in het verzamelen van de gemeente, zult gij blazen, doch geen gebroken geklank maken.
<TR><TD VALIGN=top>8<TD>En de zonen van Aaron, de priesters, zullen met die trompetten blazen; en zij zullen ulieden zijn tot een eeuwige inzetting bij uw geslachten.
<TR><TD VALIGN=top>9<TD>En wanneer gijlieden in uw land ten strijde zult trekken tegen den vijand, die u benauwt, zult gij ook met die trompetten een gebroken klank maken; zo zal uwer gedacht worden voor het aangezicht des HEEREN, uws Gods, en gij zult van uw vijanden verlost worden.
<TR><TD VALIGN=top>10<TD>Desgelijks ten dage uwer vrolijkheid, en in uw gezette hoogtijden, en in de beginselen uwer maanden, zult gij ook met de trompetten blazen over uw brandofferen, en over uw dankofferen; en zij zullen u ter gedachtenis zijn voor het aangezicht uws Gods; Ik ben de HEERE, uw God!
<TR><TD VALIGN=top>11<TD>En het geschiedde in het tweede jaar, in de tweede maand, op den twintigsten van de maand, dat de wolk verheven werd van boven den tabernakel der getuigenis.
<TR><TD VALIGN=top>12<TD>En de kinderen Israels togen op, naar hun tochten, uit de woestijn Sinai; en de wolk bleef in de woestijn Paran.
<TR><TD VALIGN=top>13<TD>Alzo togen zij vooreerst op, naar den mond des HEEREN, door de hand van Mozes.
<TR><TD VALIGN=top>14<TD>Want vooreerst toog op de banier van het leger der kinderen van Juda, naar hun heiren; en over zijn heir was Nahesson, de zoon van Amminadab.
<TR><TD VALIGN=top>15<TD>En over het heir van den stam der kinderen van Issaschar was Nethaneel, den zoon van Zuar.
<TR><TD VALIGN=top>16<TD>En over het heir van den stam der kinderen van Zebulon was Eliab, de zoon van Helon.
<TR><TD VALIGN=top>17<TD>Toen werd de tabernakel afgenomen, en de zonen van Gerson, en de zonen van Merari togen op, dragende den tabernakel.
<TR><TD VALIGN=top>18<TD>Daarna toog de banier van het leger van Ruben, naar hun heiren; en over zijn heir was Elizur, de zoon van Sedeur.
<TR><TD VALIGN=top>19<TD>En over het heir van den stam der kinderen van Simeon was Selumiel, de zoon van Zurisaddai.
<TR><TD VALIGN=top>20<TD>En over het heir van den stam der kinderen van Gad was Eljasaf, de zoon van Dehuel.
<TR><TD VALIGN=top>21<TD>Toen togen op de Kohathieten, dragende het heiligdom; en <I>de</I> <I>anderen</I> richtten den tabernakel op, tegen dat dezen kwamen.
<TR><TD VALIGN=top>22<TD>Daarna toog op de banier van het leger der kinderen van Efraim, naar hun heiren; en over het heir was Elisama, de zoon van Ammihud.
<TR><TD VALIGN=top>23<TD>En over het heir van den stam der kinderen van Manasse was Gamaliel, de zoon van Pedazur.
<TR><TD VALIGN=top>24<TD>En over het heir van den stam der kinderen van Benjamin was Abidan, de zoon van Gideoni.
<TR><TD VALIGN=top>25<TD>Toen toog op de banier van het leger der kinderen van Dan, samensluitende al de legers, naar hun heiren; en over zijn heir was Ahiezer de zoon van Ammisaddai.
<TR><TD VALIGN=top>26<TD>En over het heir van den stam der kinderen van Aser was Pagiel, de zoon van Ochran.
<TR><TD VALIGN=top>27<TD>En over het heir van den stam der kinderen van Nafthali was Ahira, de zoon van Enan.
<TR><TD VALIGN=top>28<TD>Dit waren de tochten der kinderen Israels, naar hun heiren, als zij reisden.
<TR><TD VALIGN=top>29<TD>Mozes nu zeide tot Hobab, den zoon van Rehuel, den Midianiet, den schoonvader van Mozes: Wij reizen naar die plaats, van welke de HEERE gezegd heeft: Ik zal u die geven; ga met ons, en wij zullen u weldoen, want de HEERE heeft over Israel het goede gesproken.
<TR><TD VALIGN=top>30<TD>Doch hij zeide tot hem: Ik zal niet gaan; maar ik zal naar mijn land en naar mijn maagschap gaan.
<TR><TD VALIGN=top>31<TD>En hij zeide: Verlaat ons toch niet; want dewijl gij weet, dat wij ons legeren in de woestijn, zo zult gij ons tot ogen zijn.
<TR><TD VALIGN=top>32<TD>En het zal geschieden, als gij met ons zult gaan, en het goede geschieden zal, waarmede de HEERE bij ons weldoen zal, dat wij u ook weldoen zullen.
<TR><TD VALIGN=top>33<TD>Zo togen zij drie dagreizen van den berg des HEEREN; en de ark des verbonds des HEEREN reisde voor hun aangezicht drie dagreizen, om voor hen een rustplaats uit te speuren.
<TR><TD VALIGN=top>34<TD>En de wolk des HEEREN was des daags over hen, als zij uit het leger verreisden.
<TR><TD VALIGN=top>35<TD>Het geschiedde nu in het optrekken van de ark, dat Mozes zeide: Sta op, HEERE! en laat Uw vijanden verstrooid worden, en Uw haters van Uw aangezicht vlieden!
<TR><TD VALIGN=top>36<TD>En als zij rustte, zeide hij: Kom weder, HEERE! <I>tot</I> de tien duizenden der duizenden van Israel!
<TR><TH COLSPAN=2>
</TABLE>
<BR>
<HR>
<A HREF="nm9.htm" TARGET="bijbeltekst">[Vorig hoofdstuk]</A><A HREF="nm11.htm" TARGET="bijbeltekst">[Volgend hoofdstuk]</A><BR>
</BODY>
</HTML>
