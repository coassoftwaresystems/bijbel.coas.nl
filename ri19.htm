<HTML>
<HEAD>
<TITLE>
Richteren 19
</TITLE>
</HEAD>
<BODY BGCOLOR="#FFFFFF">
<A HREF=ri1.htm TARGET="bijbeltekst">1</A>
<A HREF=ri2.htm TARGET="bijbeltekst">2</A>
<A HREF=ri3.htm TARGET="bijbeltekst">3</A>
<A HREF=ri4.htm TARGET="bijbeltekst">4</A>
<A HREF=ri5.htm TARGET="bijbeltekst">5</A>
<A HREF=ri6.htm TARGET="bijbeltekst">6</A>
<A HREF=ri7.htm TARGET="bijbeltekst">7</A>
<A HREF=ri8.htm TARGET="bijbeltekst">8</A>
<A HREF=ri9.htm TARGET="bijbeltekst">9</A>
<A HREF=ri10.htm TARGET="bijbeltekst">10</A>
<A HREF=ri11.htm TARGET="bijbeltekst">11</A>
<A HREF=ri12.htm TARGET="bijbeltekst">12</A>
<A HREF=ri13.htm TARGET="bijbeltekst">13</A>
<A HREF=ri14.htm TARGET="bijbeltekst">14</A>
<A HREF=ri15.htm TARGET="bijbeltekst">15</A>
<A HREF=ri16.htm TARGET="bijbeltekst">16</A>
<A HREF=ri17.htm TARGET="bijbeltekst">17</A>
<A HREF=ri18.htm TARGET="bijbeltekst">18</A>
19
<A HREF=ri20.htm TARGET="bijbeltekst">20</A>
<A HREF=ri21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>Richteren 19
<TR><TH COLSPAN=2>
<TR><TD VALIGN=top>1<TD>Het geschiedde ook in die dagen, als er geen koning was in Israel, dat er een Levietisch man was, verkerende als vreemdeling aan de zijden van het gebergte van Efraim, die zich een vrouw, een bijwijf, nam van Bethlehem-Juda.
<TR><TD VALIGN=top>2<TD>Maar zijn bijwijf hoereerde, bij hem zijnde, en toog van hem weg naar haars vaders huis, tot Bethlehem-Juda; en zij was aldaar enige dagen, <I>te</I> <I>weten</I> vier maanden.
<TR><TD VALIGN=top>3<TD>En haar man maakte zich op, en toog haar na, om naar haar hart te spreken, om haar weder te halen; en zijn jongen was bij hem, en een paar ezels. En zij bracht hem in het huis haars vaders. En als de vader van de jonge vrouw hem zag, werd hij vrolijk over zijn ontmoeting.
<TR><TD VALIGN=top>4<TD>En zijn schoonvader, de vader van de jonge vrouw, behield hem, dat hij drie dagen bij hem bleef; en zij aten en dronken, en vernachtten aldaar.
<TR><TD VALIGN=top>5<TD>Op den vierden dag nu geschiedde het, dat zij des morgens vroeg op waren, en hij opstond om weg te trekken; toen zeide de vader van de jonge dochter tot zijn schoonzoon: Sterk uw hart met een bete broods, en daarna zult gijlieden wegtrekken.
<TR><TD VALIGN=top>6<TD>Zo zaten zij neder, en zij beiden aten te zamen, en dronken. Toen zeide de vader van de jonge vrouw tot den man: Bewillig toch en vernacht, en laat uw hart vrolijk zijn.
<TR><TD VALIGN=top>7<TD>Maar de man stond op, om weg te trekken. Toen drong hem zijn schoonvader, dat hij aldaar wederom vernachtte.
<TR><TD VALIGN=top>8<TD>Als hij op den vijfden dag des morgens vroeg op was, om weg te trekken, zo zeide de vader van de jonge vrouw: Sterk toch uw hart. En zij vertoefden, totdat de dag zich neigde; en zij beiden aten <I>te</I> <I>zamen</I>.
<TR><TD VALIGN=top>9<TD>Toen maakte de man zich op, om weg te trekken, hij, en zijn bijwijf, en zijn jongen; en zijn schoonvader, de vader van de jonge vrouw, zeide: Zie toch, de dag heeft afgenomen, dat het avond zal worden, vernacht toch; zie, de dag legert zich, vernacht hier, en laat uw hart vrolijk zijn, en maak u morgen vroeg op uws weegs, en ga naar uw tent.
<TR><TD VALIGN=top>10<TD>Doch de man wilde niet vernachten, maar stond op, en trok weg, en kwam tot tegenover Jebus (dewelke is Jeruzalem), en met hem het paar gezadelde ezelen; ook was zijn bijwijf met hem.
<TR><TD VALIGN=top>11<TD>Als zij nu bij Jebus waren, zo was de dag zeer gedaald; en de jongen zeide tot zijn heer: Trek toch voort, en laat ons in deze stad der Jebusieten wijken, en daarin vernachten.
<TR><TD VALIGN=top>12<TD>Maar zijn heer zeide tot hem: Wij zullen herwaarts niet wijken tot een vreemde stad, die niet is van de kinderen Israels; maar wij zullen voorttrekken tot Gibea toe.
<TR><TD VALIGN=top>13<TD>Voorts zeide hij tot zijn jongen: Ga voort, dat wij tot een van die plaatsen naderen, en te Gibea of te Rama vernachten.
<TR><TD VALIGN=top>14<TD>Alzo togen zij voort, en wandelden; en de zon ging hun onder bij Gibea, dewelke Benjamins is;
<TR><TD VALIGN=top>15<TD>En zij weken daarheen, dat zij inkwamen, om in Gibea te vernachten. Toen hij nu inkwam, zat hij neder in een straat der stad, want er was niemand, die hen in huis nam, om te vernachten.
<TR><TD VALIGN=top>16<TD>En ziet, een oud man kwam van zijn werk van het veld in den avond, welke man ook was van het gebergte van Efraim, doch als vreemdeling verkeerde te Gibea; maar de lieden dezer plaats waren kinderen van Jemini.
<TR><TD VALIGN=top>17<TD>Als hij nu zijn ogen ophief, zo zag hij die reizenden man op de straat der stad; en de oude man zeide: Waar trekt gij henen, en van waar komt gij?
<TR><TD VALIGN=top>18<TD>En hij zeide tot hem: Wij trekken door van Bethlehem-Juda tot aan de zijden van het gebergte van Efraim, van waar ik ben; en ik was naar Bethlehem-Juda getogen, maar ik trek <I>nu</I> naar het huis des HEEREN; en er is niemand, die mij in huis neemt.
<TR><TD VALIGN=top>19<TD>Daar toch onze ezelen zowel stro als voeder hebben, en ook brood en wijn is voor mij, en voor uw dienstmaagd, en voor de jongen, <I>die</I> bij uw knechten is; er is aan geen ding gebrek.
<TR><TD VALIGN=top>20<TD>Toen zeide de oude man: Vrede zij u! al wat u ontbreekt, is toch bij mij; alleenlijk vernacht niet op de straat.
<TR><TD VALIGN=top>21<TD>En hij bracht hem in zijn huis, en gaf aan de ezelen voeder; en hun voeten gewassen hebbende, zo aten en dronken zij.
<TR><TD VALIGN=top>22<TD>Toen zij nu hun hart vrolijk maakten, ziet, zo omringden de mannen van die stad (mannen, die Belials kinderen waren) het huis, kloppende op de deur; en zij spraken tot den ouden man, den heer des huizes, zeggende: Breng den man, die in uw huis gekomen is, uit, opdat wij hem bekennen.
<TR><TD VALIGN=top>23<TD>En de man, de heer des huizes, ging tot hen uit, en zeide tot hen: Niet, mijn broeders, doet toch <I>zo</I> kwalijk niet; naardien deze man in mijn huis gekomen is, zo doet zulke dwaasheid niet.
<TR><TD VALIGN=top>24<TD>Ziet, mijn dochter die maagd is, en zijn bijwijf, die zal ik nu uitbrengen, dat gij die schendt, en haar doet, wat goed is in uw ogen; maar doet aan dezen man zulk een dwaas ding niet.
<TR><TD VALIGN=top>25<TD>Maar de mannen wilden naar hem niet horen. Toen greep de man zijn bijwijf, en bracht haar uit tot hen daarbuiten; en zij bekenden haar, en waren met haar bezig den gansen nacht tot aan den morgen, en lieten haar gaan, als de dageraad oprees.
<TR><TD VALIGN=top>26<TD>En deze vrouw kwam tegen het aanbreken van den morgenstond, en viel neder voor de deur van het huis des mans, waarin haar heer was, totdat het licht werd.
<TR><TD VALIGN=top>27<TD>Als nu haar heer des morgens opstond en de deuren van het huis opendeed, en uitging om zijns weegs te gaan, ziet, zo lag de vrouw, zijn bijwijf, aan de deur van het huis, en haar handen op den dorpel.
<TR><TD VALIGN=top>28<TD>En hij zeide tot haar: Sta op, en laat ons trekken; maar niemand antwoordde. Toen nam hij haar op den ezel, en de man maakte zich op, en toog naar zijn plaats.
<TR><TD VALIGN=top>29<TD>Als hij nu in zijn huis kwam, zo nam hij een mes, en greep zijn bijwijf, en deelde haar met haar beenderen in twaalf stukken; en hij zond ze in alle landpalen van Israel.
<TR><TD VALIGN=top>30<TD>En het geschiedde, dat al wie het zag, zeide: Zulks is niet geschied noch gezien, van dien dag af, dat de kinderen Israels uit Egypteland zijn opgetogen, tot op dezen dag; legt uw <I>hart</I> daarop, geeft raad en spreekt!
<TR><TH COLSPAN=2>
</TABLE>
<BR>
<HR>
<A HREF="ri18.htm" TARGET="bijbeltekst">[Vorig hoofdstuk]</A><A HREF="ri20.htm" TARGET="bijbeltekst">[Volgend hoofdstuk]</A><BR>
</BODY>
</HTML>
