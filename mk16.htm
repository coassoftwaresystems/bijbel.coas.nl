<HTML>
<HEAD>
<TITLE>
Markus 16
</TITLE>
</HEAD>
<BODY BGCOLOR="#FFFFFF">
<A HREF=mk1.htm TARGET="bijbeltekst">1</A>
<A HREF=mk2.htm TARGET="bijbeltekst">2</A>
<A HREF=mk3.htm TARGET="bijbeltekst">3</A>
<A HREF=mk4.htm TARGET="bijbeltekst">4</A>
<A HREF=mk5.htm TARGET="bijbeltekst">5</A>
<A HREF=mk6.htm TARGET="bijbeltekst">6</A>
<A HREF=mk7.htm TARGET="bijbeltekst">7</A>
<A HREF=mk8.htm TARGET="bijbeltekst">8</A>
<A HREF=mk9.htm TARGET="bijbeltekst">9</A>
<A HREF=mk10.htm TARGET="bijbeltekst">10</A>
<A HREF=mk11.htm TARGET="bijbeltekst">11</A>
<A HREF=mk12.htm TARGET="bijbeltekst">12</A>
<A HREF=mk13.htm TARGET="bijbeltekst">13</A>
<A HREF=mk14.htm TARGET="bijbeltekst">14</A>
<A HREF=mk15.htm TARGET="bijbeltekst">15</A>
16
<BR><HR><BR>
<TABLE>
<TR><TH COLSPAN=2>Markus 16
<TR><TH COLSPAN=2>
<TR><TD VALIGN=top>1<TD>En als de sabbat voorbijgegaan was, hadden Maria Magdalena, en Maria, <I>de</I> <I>moeder</I> van Jakobus, en Salome specerijen gekocht, opdat zij kwamen en Hem zalfden.
<TR><TD VALIGN=top>2<TD>En zeer vroeg op den eersten <I>dag</I> der week, kwamen zij tot het graf, als de zon opging;
<TR><TD VALIGN=top>3<TD>En zeiden tot elkander: Wie zal ons den steen van de deur des grafs afwentelen?
<TR><TD VALIGN=top>4<TD>(En opziende zagen zij, dat de steen afgewenteld was) want hij was zeer groot.
<TR><TD VALIGN=top>5<TD>En in het graf ingegaan zijnde, zagen zij een jongeling, zittende ter rechter <I>zijde</I>, bekleed met een wit lang kleed, en werden verbaasd.
<TR><TD VALIGN=top>6<TD>Maar hij zeide tot haar: Zijt niet verbaasd; gij zoekt Jezus den Nazarener, Die gekruist was; Hij is opgestaan; Hij is hier niet; ziet de plaats, waar zij Hem gelegd hadden.
<TR><TD VALIGN=top>7<TD>Doch gaat heen, zegt Zijnen discipelen, en Petrus, dat Hij u voorgaat naar Galilea; aldaar zult gij Hem zien, gelijk Hij ulieden gezegd heeft.
<TR><TD VALIGN=top>8<TD>En zij, haastelijk uitgegaan zijnde, vloden van het graf, en beving en ontzetting had haar bevangen; en zij zeiden niemand iets; want zij waren bevreesd.
<TR><TD VALIGN=top>9<TD>En als <I>Jezus</I> opgestaan was, des morgens vroeg, op den eersten <I>dag</I> der week, verscheen Hij eerst aan Maria Magdalena, uit welke Hij zeven duivelen uitgeworpen had.
<TR><TD VALIGN=top>10<TD>Deze, heengaande, boodschapte het dengenen, die met Hem geweest waren, welke treurden en weenden.
<TR><TD VALIGN=top>11<TD>En als dezen hoorden, dat Hij leefde, en van haar gezien was, geloofden zij het niet.
<TR><TD VALIGN=top>12<TD>En na dezen is Hij geopenbaard in een andere gedaante, aan twee van hen, daar zij wandelden, en in het veld gingen.
<TR><TD VALIGN=top>13<TD>Dezen, ook heengaande, boodschapten het aan de anderen; maar zij geloofden ook die niet.
<TR><TD VALIGN=top>14<TD>Daarna is Hij geopenbaard aan de elven, daar zij aanzaten, en verweet <I>hun</I> hun ongelovigheid en hardigheid des harten, omdat zij niet geloofd hadden degenen, die Hem gezien hadden, nadat Hij opgestaan was.
<TR><TD VALIGN=top>15<TD>En Hij zeide tot hen: Gaat heen in de gehele wereld, predikt het Evangelie aan alle kreaturen.
<TR><TD VALIGN=top>16<TD>Die geloofd zal hebben, en gedoopt zal zijn, zal zalig worden; maar die niet zal geloofd hebben, zal verdoemd worden.
<TR><TD VALIGN=top>17<TD>En degenen, die geloofd zullen hebben, zullen deze tekenen volgen: in Mijn Naam zullen zij duivelen uitwerpen; met nieuwe tongen zullen zij spreken,
<TR><TD VALIGN=top>18<TD>Slangen zullen zij opnemen; en al is het, dat zij iets dodelijks zullen drinken, dat zal hun niet schaden; op kranken zullen zij de handen leggen, en zij zullen gezond worden.
<TR><TD VALIGN=top>19<TD>De Heere dan, nadat Hij tot hen gesproken had, is opgenomen in den hemel, en is gezeten aan de rechter <I>hand</I> Gods.
<TR><TD VALIGN=top>20<TD>En zij, uitgegaan zijnde, predikten overal, en de Heere wrocht mede, en bevestigde het Woord door tekenen, die daarop volgden. Amen.
<TR><TH COLSPAN=2>
</TABLE>
<BR>
<HR>
<A HREF="mk15.htm" TARGET="bijbeltekst">[Vorig hoofdstuk]</A><A HREF="lk1.htm" TARGET="bijbeltekst">[Volgend hoofdstuk]</A><BR>
</BODY>
</HTML>
