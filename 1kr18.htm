<HTML>
<HEAD>
<TITLE>
1 Kronieken 18
</TITLE>
</HEAD>
<BODY BGCOLOR="#FFFFFF">
<A HREF=1kr1.htm TARGET="bijbeltekst">1</A>
<A HREF=1kr2.htm TARGET="bijbeltekst">2</A>
<A HREF=1kr3.htm TARGET="bijbeltekst">3</A>
<A HREF=1kr4.htm TARGET="bijbeltekst">4</A>
<A HREF=1kr5.htm TARGET="bijbeltekst">5</A>
<A HREF=1kr6.htm TARGET="bijbeltekst">6</A>
<A HREF=1kr7.htm TARGET="bijbeltekst">7</A>
<A HREF=1kr8.htm TARGET="bijbeltekst">8</A>
<A HREF=1kr9.htm TARGET="bijbeltekst">9</A>
<A HREF=1kr10.htm TARGET="bijbeltekst">10</A>
<A HREF=1kr11.htm TARGET="bijbeltekst">11</A>
<A HREF=1kr12.htm TARGET="bijbeltekst">12</A>
<A HREF=1kr13.htm TARGET="bijbeltekst">13</A>
<A HREF=1kr14.htm TARGET="bijbeltekst">14</A>
<A HREF=1kr15.htm TARGET="bijbeltekst">15</A>
<A HREF=1kr16.htm TARGET="bijbeltekst">16</A>
<A HREF=1kr17.htm TARGET="bijbeltekst">17</A>
18
<A HREF=1kr19.htm TARGET="bijbeltekst">19</A>
<A HREF=1kr20.htm TARGET="bijbeltekst">20</A>
<A HREF=1kr21.htm TARGET="bijbeltekst">21</A>
<A HREF=1kr22.htm TARGET="bijbeltekst">22</A>
<A HREF=1kr23.htm TARGET="bijbeltekst">23</A>
<A HREF=1kr24.htm TARGET="bijbeltekst">24</A>
<A HREF=1kr25.htm TARGET="bijbeltekst">25</A>
<A HREF=1kr26.htm TARGET="bijbeltekst">26</A>
<A HREF=1kr27.htm TARGET="bijbeltekst">27</A>
<A HREF=1kr28.htm TARGET="bijbeltekst">28</A>
<A HREF=1kr29.htm TARGET="bijbeltekst">29</A>
<BR><HR><BR>
<TABLE>
<TR><TH COLSPAN=2>1 Kronieken 18
<TR><TH COLSPAN=2>
<TR><TD VALIGN=top>1<TD>Het geschiedde nu na dezen, dat David de Filistijnen sloeg, en hen ten onderbracht; en hij nam Gath, en haar onderhorige plaatsen, uit der Filistijnen hand.
<TR><TD VALIGN=top>2<TD>Hij sloeg ook de Moabieten, alzo dat de Moabieten Davids knechten werden, brengende geschenken.
<TR><TD VALIGN=top>3<TD>David sloeg ook Hadar-ezer, den koning van Zoba, naar Hamath toe, toen hij heentoog, om zijn hand te stellen aan de rivier Frath.
<TR><TD VALIGN=top>4<TD>En David nam hem duizend wagens af, en zeven duizend ruiters, en twintig duizend man te voet; en David ontzenuwde al de wagen <I>paarden</I>; doch hij behield honderd wagens daarvan over.
<TR><TD VALIGN=top>5<TD>En de Syriers van Damaskus kwamen, om Hadar-ezer, den koning van Zoba, te helpen; maar David sloeg van de Syriers twee en twintig duizend man.
<TR><TD VALIGN=top>6<TD>En David legde <I>bezetting</I> in Syrie van Damaskus, alzo dat de Syriers Davids knechten werden, geschenken brengende. En de HEERE behoedde David overal, waar hij heenging.
<TR><TD VALIGN=top>7<TD>En David nam de gouden schilden, die bij Hadar-ezers knechten waren, en hij bracht ze te Jeruzalem.
<TR><TD VALIGN=top>8<TD>Ook nam David zeer veel kopers uit Tibchath, en uit Chun, steden van Hadar-ezer; daarvan heeft Salomo de koperen zee, en de pilaren, en de koperen vaten gemaakt.
<TR><TD VALIGN=top>9<TD>Toen Thou, de koning van Hamath, hoorde, dat David de ganse heirkracht van Hadar-ezer, den koning van Zoba, geslagen had;
<TR><TD VALIGN=top>10<TD>Zo zond hij zijn zoon Hadoram tot den koning David, om hem naar <I>zijn</I> welstand te vragen, en om hem te zegenen, vanwege dat hij met Hadar-ezer gestreden, en hem verslagen had (want Hadar-ezer voerde oorlog tegen Thou), en alle gouden, en zilveren, en koperen vaten;
<TR><TD VALIGN=top>11<TD>Deze heiligde de koning David ook den HEERE, met het zilver en het goud, hetwelk hij medegebracht had van al de heidenen: van de Edomieten, en van de Moabieten, en van de kinderen Ammons, en van de Filistijnen, en van de Amalekieten.
<TR><TD VALIGN=top>12<TD>Ook sloeg Abisai, de zoon van Zeruja, de Edomieten in het Zoutdal, achttien duizend.
<TR><TD VALIGN=top>13<TD>En hij legde bezetting in Edom, zodat al de Edomieten Davids knechten werden; en de HEERE behoedde David overal, waar hij heenging.
<TR><TD VALIGN=top>14<TD>Alzo regeerde David over gans Israel, en hij deed zijn gansen volke recht en gerechtigheid.
<TR><TD VALIGN=top>15<TD>Joab nu, de zoon van Zeruja, was over het heir; en Josafat, de zoon van Ahilud, was kanselier;
<TR><TD VALIGN=top>16<TD>En Zadok, de zoon van Ahitub, en Abimelech, de zoon van Abjathar, waren priesters, en Sausa schrijver;
<TR><TD VALIGN=top>17<TD>En Benaja, de zoon van Jojada, was over de Krethi en Plethi; maar de zonen van David waren de eersten aan de hand des konings.
<TR><TH COLSPAN=2>
</TABLE>
<BR>
<HR>
<A HREF="1kr17.htm" TARGET="bijbeltekst">[Vorig hoofdstuk]</A><A HREF="1kr19.htm" TARGET="bijbeltekst">[Volgend hoofdstuk]</A><BR>
</BODY>
</HTML>
