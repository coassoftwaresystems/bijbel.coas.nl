<HTML>
<HEAD>
<TITLE>
Spreuken 7
</TITLE>
</HEAD>
<BODY BGCOLOR="#FFFFFF">
<A HREF=sp1.htm TARGET="bijbeltekst">1</A>
<A HREF=sp2.htm TARGET="bijbeltekst">2</A>
<A HREF=sp3.htm TARGET="bijbeltekst">3</A>
<A HREF=sp4.htm TARGET="bijbeltekst">4</A>
<A HREF=sp5.htm TARGET="bijbeltekst">5</A>
<A HREF=sp6.htm TARGET="bijbeltekst">6</A>
7
<A HREF=sp8.htm TARGET="bijbeltekst">8</A>
<A HREF=sp9.htm TARGET="bijbeltekst">9</A>
<A HREF=sp10.htm TARGET="bijbeltekst">10</A>
<A HREF=sp11.htm TARGET="bijbeltekst">11</A>
<A HREF=sp12.htm TARGET="bijbeltekst">12</A>
<A HREF=sp13.htm TARGET="bijbeltekst">13</A>
<A HREF=sp14.htm TARGET="bijbeltekst">14</A>
<A HREF=sp15.htm TARGET="bijbeltekst">15</A>
<A HREF=sp16.htm TARGET="bijbeltekst">16</A>
<A HREF=sp17.htm TARGET="bijbeltekst">17</A>
<A HREF=sp18.htm TARGET="bijbeltekst">18</A>
<A HREF=sp19.htm TARGET="bijbeltekst">19</A>
<A HREF=sp20.htm TARGET="bijbeltekst">20</A>
<A HREF=sp21.htm TARGET="bijbeltekst">21</A>
<A HREF=sp22.htm TARGET="bijbeltekst">22</A>
<A HREF=sp23.htm TARGET="bijbeltekst">23</A>
<A HREF=sp24.htm TARGET="bijbeltekst">24</A>
<A HREF=sp25.htm TARGET="bijbeltekst">25</A>
<A HREF=sp26.htm TARGET="bijbeltekst">26</A>
<A HREF=sp27.htm TARGET="bijbeltekst">27</A>
<A HREF=sp28.htm TARGET="bijbeltekst">28</A>
<A HREF=sp29.htm TARGET="bijbeltekst">29</A>
<A HREF=sp30.htm TARGET="bijbeltekst">30</A>
<A HREF=sp31.htm TARGET="bijbeltekst">31</A>
<BR><HR><BR>
<TABLE>
<TR><TH COLSPAN=2>Spreuken 7
<TR><TH COLSPAN=2>
<TR><TD VALIGN=top>1<TD>Mijn zoon, bewaar mijn redenen, en leg mijn geboden bij u weg.
<TR><TD VALIGN=top>2<TD>Bewaar mijn geboden, en leef, en mijn wet als den appel uwer ogen.
<TR><TD VALIGN=top>3<TD>Bind ze aan uw vingeren, schrijf ze op de tafels uws harten.
<TR><TD VALIGN=top>4<TD>Zeg tot de wijsheid: Gij zijt mijn zuster; en heet het verstand uw bloedvriend;
<TR><TD VALIGN=top>5<TD>Opdat zij u bewaren voor een vreemde vrouw, voor de onbekende, <I>die</I> met haar redenen vleit.
<TR><TD VALIGN=top>6<TD>Want door het venster van mijn huis, door mijn tralie keek ik uit;
<TR><TD VALIGN=top>7<TD>En ik zag onder de slechten; ik merkte onder de jonge gezellen een verstandelozen jongeling;
<TR><TD VALIGN=top>8<TD>Voorbijgaande op de straat, nevens haar hoek, en hij trad op den weg van haar huis.
<TR><TD VALIGN=top>9<TD>In de schemering, in den avond des daags, in den zwarten nacht en de donkerheid;
<TR><TD VALIGN=top>10<TD>En ziet, een vrouw ontmoette hem in hoerenversiersel, en met het hart op haar hoede;
<TR><TD VALIGN=top>11<TD>Deze was woelachtig en wederstrevig, haar voeten bleven in haar huis niet;
<TR><TD VALIGN=top>12<TD>Nu buiten, dan op de straten zijnde, en bij alle hoeken loerende;
<TR><TD VALIGN=top>13<TD>En zij greep hem aan, en kuste hem; zij sterkte haar aangezicht, en zeide tot hem:
<TR><TD VALIGN=top>14<TD>Dankoffers zijn bij mij, ik heb heden mijn geloften betaald;
<TR><TD VALIGN=top>15<TD>Daarom ben ik uitgegaan u tegemoet, om uw aangezicht naarstiglijk te zoeken, en ik heb u gevonden.
<TR><TD VALIGN=top>16<TD>Ik heb mijn bedstede met tapijtsieraad toegemaakt, met uitgehouwen werken, met fijn linnen van Egypte;
<TR><TD VALIGN=top>17<TD>Ik heb mijn leger met mirre, aloe en kaneel welriekende gemaakt;
<TR><TD VALIGN=top>18<TD>Kom, laat ons dronken worden van minnen tot den morgen toe; laat ons ons vrolijk maken in grote liefde.
<TR><TD VALIGN=top>19<TD>Want de man is niet in zijn huis, hij is een verren weg getogen;
<TR><TD VALIGN=top>20<TD>Hij heeft een bundel gelds in zijn hand genomen; ten bestemden dage zal hij naar zijn huis komen.
<TR><TD VALIGN=top>21<TD>Zij bewoog hem door de veelheid van haar onderricht, zij dreef hem aan door het gevlei harer lippen.
<TR><TD VALIGN=top>22<TD>Hij ging haar straks achterna, gelijk een os ter slachting gaat, en gelijk een dwaas tot de tuchtiging der boeien.
<TR><TD VALIGN=top>23<TD>Totdat hem de pijl zijn lever doorsneed; gelijk een vogel zich haast naar den strik, en niet weet, dat dezelve tegen zijn leven is.
<TR><TD VALIGN=top>24<TD>Nu dan, kinderen, hoort naar mij, en luistert naar de redenen mijns monds.
<TR><TD VALIGN=top>25<TD>Laat uw hart tot haar wegen niet wijken, dwaalt niet op haar paden.
<TR><TD VALIGN=top>26<TD>Want zij heeft veel gewonden nedergeveld, en al haar gedoden zijn machtig vele.
<TR><TD VALIGN=top>27<TD>Haar huis zijn wegen des grafs, dalende naar de binnenkameren des doods.
<TR><TH COLSPAN=2>
</TABLE>
<BR>
<HR>
<A HREF="sp6.htm" TARGET="bijbeltekst">[Vorig hoofdstuk]</A><A HREF="sp8.htm" TARGET="bijbeltekst">[Volgend hoofdstuk]</A><BR>
</BODY>
</HTML>
