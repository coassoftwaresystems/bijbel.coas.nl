<HTML>
<HEAD>
<TITLE>
Zacharia 13
</TITLE>
</HEAD>
<BODY BGCOLOR="#FFFFFF">
<A HREF=zc1.htm TARGET="bijbeltekst">1</A>
<A HREF=zc2.htm TARGET="bijbeltekst">2</A>
<A HREF=zc3.htm TARGET="bijbeltekst">3</A>
<A HREF=zc4.htm TARGET="bijbeltekst">4</A>
<A HREF=zc5.htm TARGET="bijbeltekst">5</A>
<A HREF=zc6.htm TARGET="bijbeltekst">6</A>
<A HREF=zc7.htm TARGET="bijbeltekst">7</A>
<A HREF=zc8.htm TARGET="bijbeltekst">8</A>
<A HREF=zc9.htm TARGET="bijbeltekst">9</A>
<A HREF=zc10.htm TARGET="bijbeltekst">10</A>
<A HREF=zc11.htm TARGET="bijbeltekst">11</A>
<A HREF=zc12.htm TARGET="bijbeltekst">12</A>
13
<A HREF=zc14.htm TARGET="bijbeltekst">14</A>
<BR><HR><BR>
<TABLE>
<TR><TH COLSPAN=2>Zacharia 13
<TR><TH COLSPAN=2>
<TR><TD VALIGN=top>1<TD>Te dien dage zal er een Fontein geopend zijn voor het huis Davids, en voor de inwoners van Jeruzalem, tegen de zonde en tegen de onreinigheid.
<TR><TD VALIGN=top>2<TD>En het zal te dien dage geschieden, spreekt de HEERE der heirscharen, dat Ik uitroeien zal uit het land de namen der afgoden, dat zij niet meer gedacht zullen worden; ja, ook de profeten, en den onreinen geest zal Ik uit het land wegdoen.
<TR><TD VALIGN=top>3<TD>En het zal geschieden, wanneer iemand meer profeteert, dat zijn vader en zijn moeder, die hem gegenereerd hebben, tot hem zullen zeggen: Gij zult niet leven, dewijl gij valsheid gesproken hebt in den Naam des HEEREN; en zijn vader en zijn moeder, die hem gegenereerd hebben, zullen hem doorsteken, wanneer hij profeteert.
<TR><TD VALIGN=top>4<TD>En het zal geschieden te dien dage, dat die profeten beschaamd zullen worden, een iegelijk van wege zijn gezicht, wanneer hij profeteert; en zij zullen geen haren mantel aandoen, om te liegen;
<TR><TD VALIGN=top>5<TD>Maar hij zal zeggen: Ik ben geen profeet, ik ben een man, die het land bouwt; want een mens heeft mij <I>daartoe</I> geworven van mijn jeugd aan.
<TR><TD VALIGN=top>6<TD>En zo iemand tot hem zegt: Wat zijn deze wonden in uw handen? zo zal hij zeggen: Het zijn <I>de</I> <I>wonden</I>, waarmede ik geslagen ben, <I>in</I> het huis mijner liefhebbers.
<TR><TD VALIGN=top>7<TD>Zwaard! ontwaak tegen Mijn Herder, en tegen den Man, Die Mijn Metgezel is, spreekt de HEERE der heirscharen; sla dien Herder, en de schapen zullen verstrooid worden; maar Ik zal Mijn hand tot de kleinen wenden.
<TR><TD VALIGN=top>8<TD>En het zal geschieden in het ganse land, spreekt de HEERE, de twee delen daarin zullen uitgeroeid worden, <I>en</I> den geest geven; maar het derde deel zal daarin overblijven.
<TR><TD VALIGN=top>9<TD>En Ik zal dat derde deel in het vuur brengen, en Ik zal het louteren, gelijk men zilver loutert, en Ik zal het beproeven, gelijk men goud beproeft; het zal Mijn Naam aanroepen, en Ik zal het verhoren; Ik zal zeggen: Het is Mijn volk; en het zal zeggen: De HEERE is mijn God.
<TR><TH COLSPAN=2>
</TABLE>
<BR>
<HR>
<A HREF="zc12.htm" TARGET="bijbeltekst">[Vorig hoofdstuk]</A><A HREF="zc14.htm" TARGET="bijbeltekst">[Volgend hoofdstuk]</A><BR>
</BODY>
</HTML>
