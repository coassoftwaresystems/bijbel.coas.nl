<HTML>
<HEAD>
<TITLE>
Handelingen 15
</TITLE>
</HEAD>
<BODY BGCOLOR="#FFFFFF">
<A HREF=hd1.htm TARGET="bijbeltekst">1</A>
<A HREF=hd2.htm TARGET="bijbeltekst">2</A>
<A HREF=hd3.htm TARGET="bijbeltekst">3</A>
<A HREF=hd4.htm TARGET="bijbeltekst">4</A>
<A HREF=hd5.htm TARGET="bijbeltekst">5</A>
<A HREF=hd6.htm TARGET="bijbeltekst">6</A>
<A HREF=hd7.htm TARGET="bijbeltekst">7</A>
<A HREF=hd8.htm TARGET="bijbeltekst">8</A>
<A HREF=hd9.htm TARGET="bijbeltekst">9</A>
<A HREF=hd10.htm TARGET="bijbeltekst">10</A>
<A HREF=hd11.htm TARGET="bijbeltekst">11</A>
<A HREF=hd12.htm TARGET="bijbeltekst">12</A>
<A HREF=hd13.htm TARGET="bijbeltekst">13</A>
<A HREF=hd14.htm TARGET="bijbeltekst">14</A>
15
<A HREF=hd16.htm TARGET="bijbeltekst">16</A>
<A HREF=hd17.htm TARGET="bijbeltekst">17</A>
<A HREF=hd18.htm TARGET="bijbeltekst">18</A>
<A HREF=hd19.htm TARGET="bijbeltekst">19</A>
<A HREF=hd20.htm TARGET="bijbeltekst">20</A>
<A HREF=hd21.htm TARGET="bijbeltekst">21</A>
<A HREF=hd22.htm TARGET="bijbeltekst">22</A>
<A HREF=hd23.htm TARGET="bijbeltekst">23</A>
<A HREF=hd24.htm TARGET="bijbeltekst">24</A>
<A HREF=hd25.htm TARGET="bijbeltekst">25</A>
<A HREF=hd26.htm TARGET="bijbeltekst">26</A>
<A HREF=hd27.htm TARGET="bijbeltekst">27</A>
<A HREF=hd28.htm TARGET="bijbeltekst">28</A>
<BR><HR><BR>
<TABLE>
<TR><TH COLSPAN=2>Handelingen 15
<TR><TH COLSPAN=2>
<TR><TD VALIGN=top>1<TD>En sommigen, die afgekomen waren van Judea, leerden de broederen, <I>zeggende</I>: Indien gij niet besneden wordt naar de wijze van Mozes, zo kunt gij niet zalig worden.
<TR><TD VALIGN=top>2<TD>Als er dan geen kleine wederstand en twisting geschiedde bij Paulus en Barnabas tegen hen, zo hebben zij geordineerd, dat Paulus en Barnabas, en enige anderen uit hen, zouden opgaan tot de apostelen en ouderlingen naar Jeruzalem, over deze vraag.
<TR><TD VALIGN=top>3<TD>Zij dan, van de Gemeente uitgeleid zijnde, reisden door Fenicie en Samarie, verhalende de bekering der heidenen; en deden al den broederen grote blijdschap aan.
<TR><TD VALIGN=top>4<TD>En te Jeruzalem gekomen zijnde, werden zij ontvangen van de Gemeente, en de apostelen, en de ouderlingen; en zij verkondigden, wat grote dingen God met hen gedaan had.
<TR><TD VALIGN=top>5<TD>Maar, <I>zeiden</I> <I>zij</I>, er zijn sommigen opgestaan van die van de sekte der Farizeen, die gelovig zijn geworden, zeggende, dat men hen moet besnijden, en gebieden de wet van Mozes te onderhouden.
<TR><TD VALIGN=top>6<TD>En de apostelen en de ouderlingen vergaderden te zamen, om op deze zaak te letten.
<TR><TD VALIGN=top>7<TD>En als <I>daarover</I> grote twisting geschiedde, stond Petrus op en zeide tot hen: Mannen broeders, gij weet, dat God van over langen tijd onder ons <I>mij</I> verkoren heeft, dat de heidenen door mijn mond het woord des Evangelies zouden horen, en geloven.
<TR><TD VALIGN=top>8<TD>En God, de Kenner der harten, heeft hun getuigenis gegeven, hun gevende den Heiligen Geest, gelijk als ook ons;
<TR><TD VALIGN=top>9<TD>En heeft geen onderscheid gemaakt tussen ons en hen, gereinigd hebbende hun harten door het geloof.
<TR><TD VALIGN=top>10<TD>Nu dan, wat verzoekt gij God, om een juk op den hals der discipelen te leggen, hetwelk noch onze vaders, noch wij hebben kunnen dragen?
<TR><TD VALIGN=top>11<TD>Maar wij geloven, door de genade van den Heere Jezus Christus, zalig te worden, op zulke wijze als ook zij.
<TR><TD VALIGN=top>12<TD>En al de menigte zweeg stil, en zij hoorden Barnabas en Paulus verhalen, wat grote tekenen en wonderen God door hen onder de heidenen gedaan had.
<TR><TD VALIGN=top>13<TD>En nadat deze zwegen, antwoordde Jakobus, zeggende: Mannen broeders, hoort mij.
<TR><TD VALIGN=top>14<TD>Simeon heeft verhaald hoe God eerst de heidenen heeft bezocht, om uit <I>hen</I> een volk aan te nemen door Zijn Naam.
<TR><TD VALIGN=top>15<TD>En hiermede stemmen overeen de woorden der profeten, gelijk geschreven is:
<TR><TD VALIGN=top>16<TD>Na dezen zal Ik wederkeren, en weder opbouwen de tabernakel van David, die vervallen is, en hetgeen daarvan verbroken is, weder opbouwen, en Ik zal denzelven weder oprichten.
<TR><TD VALIGN=top>17<TD>Opdat de overblijvende mensen den Heere zoeken, en al de heidenen, over welken Mijn Naam aangeroepen is, spreekt de Heere, Die dit alles doet.
<TR><TD VALIGN=top>18<TD>Gode zijn al Zijn werken van eeuwigheid bekend.
<TR><TD VALIGN=top>19<TD>Daarom oordeel ik, dat men degenen, die uit de heidenen zich tot God bekeren, niet beroere;
<TR><TD VALIGN=top>20<TD>Maar hun zal aanschrijven, dat zij zich onthouden van de dingen, die door de afgoden besmet zijn, en van hoererij, en van het verstikte, en van bloed.
<TR><TD VALIGN=top>21<TD>Want Mozes heeft er van oude tijden in elke stad, die hem prediken, en hij wordt op elken sabbat in de synagogen gelezen.
<TR><TD VALIGN=top>22<TD>Toen heeft het den apostelen en den ouderlingen, met de gehele Gemeente, goed gedacht, <I>enige</I> mannen uit zich te verkiezen, en met Paulus en Barnabas te zenden naar Antiochie: <I>namelijk</I> Judas, die toegenaamd wordt Barsabas, en Silas, mannen, die voorgangers waren onder de broeders.
<TR><TD VALIGN=top>23<TD>En zij schreven door hen dit <I>navolgende</I>: De apostelen, en de ouderlingen, en de broeders <I>wensen</I> den broederen uit de heidenen, die in Antiochie, en Syrie, en Cilicie zijn, zaligheid.
<TR><TD VALIGN=top>24<TD>Nademaal wij gehoord hebben, dat sommigen, die van ons uitgegaan zijn, u met woorden ontroerd hebben en uw zielen wankelende gemaakt, zeggende, dat gij moet besneden worden, en de wet onderhouden; welken wij <I>dat</I> niet bevolen hadden;
<TR><TD VALIGN=top>25<TD>Zo heeft het ons eendrachtelijk te zamen zijnde, goed gedacht, <I>enige</I> mannen te verkiezen, en tot u te zenden, met onze geliefden, Barnabas en Paulus.
<TR><TD VALIGN=top>26<TD>Mensen, die hun zielen overgegeven hebben voor den Naam van onzen Heere Jezus Christus.
<TR><TD VALIGN=top>27<TD>Wij hebben dan Judas en Silas gezonden, die ook met den mond hetzelfde zullen verkondigen.
<TR><TD VALIGN=top>28<TD>Want het heeft den Heiligen Geest en ons goed gedacht, ulieden geen meerderen last op te leggen dan deze noodzakelijke dingen:
<TR><TD VALIGN=top>29<TD><I>Namelijk</I>, dat gij u onthoudt van hetgeen den afgoden geofferd is, en van bloed, en van het verstikte, en van hoererij; van welke dingen, indien gij uzelven wacht, zo zult gij weldoen. Vaart wel.
<TR><TD VALIGN=top>30<TD>Dezen dan, hun afscheid ontvangen hebbende, kwamen te Antiochie; en de menigte vergaderd hebbende, gaven zij den brief over.
<TR><TD VALIGN=top>31<TD>En zij, <I>dien</I> gelezen hebbende, verblijdden zich over de vertroosting.
<TR><TD VALIGN=top>32<TD>Judas nu en Silas, die ook zelven profeten waren, vermaanden de broeders met vele woorden, en versterkten hen.
<TR><TD VALIGN=top>33<TD>En als zij <I>daar</I> een tijd <I>lang</I> vertoefd hadden, lieten hen de broeders <I>wederom</I> gaan met vrede, tot de apostelen.
<TR><TD VALIGN=top>34<TD>Maar het dacht Silas goed aldaar te blijven.
<TR><TD VALIGN=top>35<TD>En Paulus en Barnabas onthielden zich te Antiochie, lerende en verkondigende met nog vele anderen, het Woord des Heeren.
<TR><TD VALIGN=top>36<TD>En na enige dagen zeide Paulus tot Barnabas: Laat ons nu wederkeren, en bezoeken onze broeders in elke stad, in welke wij het Woord des Heeren verkondigd hebben, hoe zij het hebben.
<TR><TD VALIGN=top>37<TD>En Barnabas ried, dat zij Johannes, die toegenaamd is Markus, zouden medenemen.
<TR><TD VALIGN=top>38<TD>Maar Paulus achtte billijk, dat men dien niet zoude medenemen, die van Pamfylie af van hen was afgeweken, en met hen niet was gegaan tot het werk.
<TR><TD VALIGN=top>39<TD>Er ontstond dan een verbittering, alzo dat zij van elkander gescheiden zijn, en dat Barnabas Markus medenam, en naar Cyprus afscheepte;
<TR><TD VALIGN=top>40<TD>Maar Paulus verkoos Silas, en reisde heen, der genade Gods van de broederen bevolen zijnde.
<TR><TD VALIGN=top>41<TD>En hij doorreisde Syrie en Cilicie, versterkende de Gemeenten.
<TR><TH COLSPAN=2>
</TABLE>
<BR>
<HR>
<A HREF="hd14.htm" TARGET="bijbeltekst">[Vorig hoofdstuk]</A><A HREF="hd16.htm" TARGET="bijbeltekst">[Volgend hoofdstuk]</A><BR>
</BODY>
</HTML>
