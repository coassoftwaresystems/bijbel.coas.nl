<HTML>
<HEAD>
<TITLE>
1 Kronieken 17
</TITLE>
</HEAD>
<BODY BGCOLOR="#FFFFFF">
<A HREF=1kr1.htm TARGET="bijbeltekst">1</A>
<A HREF=1kr2.htm TARGET="bijbeltekst">2</A>
<A HREF=1kr3.htm TARGET="bijbeltekst">3</A>
<A HREF=1kr4.htm TARGET="bijbeltekst">4</A>
<A HREF=1kr5.htm TARGET="bijbeltekst">5</A>
<A HREF=1kr6.htm TARGET="bijbeltekst">6</A>
<A HREF=1kr7.htm TARGET="bijbeltekst">7</A>
<A HREF=1kr8.htm TARGET="bijbeltekst">8</A>
<A HREF=1kr9.htm TARGET="bijbeltekst">9</A>
<A HREF=1kr10.htm TARGET="bijbeltekst">10</A>
<A HREF=1kr11.htm TARGET="bijbeltekst">11</A>
<A HREF=1kr12.htm TARGET="bijbeltekst">12</A>
<A HREF=1kr13.htm TARGET="bijbeltekst">13</A>
<A HREF=1kr14.htm TARGET="bijbeltekst">14</A>
<A HREF=1kr15.htm TARGET="bijbeltekst">15</A>
<A HREF=1kr16.htm TARGET="bijbeltekst">16</A>
17
<A HREF=1kr18.htm TARGET="bijbeltekst">18</A>
<A HREF=1kr19.htm TARGET="bijbeltekst">19</A>
<A HREF=1kr20.htm TARGET="bijbeltekst">20</A>
<A HREF=1kr21.htm TARGET="bijbeltekst">21</A>
<A HREF=1kr22.htm TARGET="bijbeltekst">22</A>
<A HREF=1kr23.htm TARGET="bijbeltekst">23</A>
<A HREF=1kr24.htm TARGET="bijbeltekst">24</A>
<A HREF=1kr25.htm TARGET="bijbeltekst">25</A>
<A HREF=1kr26.htm TARGET="bijbeltekst">26</A>
<A HREF=1kr27.htm TARGET="bijbeltekst">27</A>
<A HREF=1kr28.htm TARGET="bijbeltekst">28</A>
<A HREF=1kr29.htm TARGET="bijbeltekst">29</A>
<BR><HR><BR>
<TABLE>
<TR><TH COLSPAN=2>1 Kronieken 17
<TR><TH COLSPAN=2>
<TR><TD VALIGN=top>1<TD>Het geschiedde nu, als David in zijn huis woonde, dat David tot Nathan, den profeet, zeide: Zie, ik woon in een cederen huis, maar de ark des verbonds des HEEREN onder gordijnen.
<TR><TD VALIGN=top>2<TD>Toen zeide Nathan tot David: Doe alles, wat in uw hart is, want God is met u.
<TR><TD VALIGN=top>3<TD>Maar het geschiedde in denzelven nacht, dat het woord Gods tot Nathan kwam, zeggende:
<TR><TD VALIGN=top>4<TD>Ga heen en zeg tot David, Mijn knecht: Alzo zegt de HEERE: Gij zult Mij geen huis bouwen, om in te wonen.
<TR><TD VALIGN=top>5<TD>Want Ik heb in geen huis gewoond van dien dag af, dat Ik Israel heb opgevoerd tot dezen dag toe; maar Ik ben gegaan van tent tot tent, en van tabernakel <I>tot</I> <I>tabernakel</I>.
<TR><TD VALIGN=top>6<TD>Overal, waar Ik gewandeld heb met geheel Israel, heb Ik wel een woord gesproken tot een van de richters van Israel, denwelken Ik gebood Mijn volk te weiden, zeggende: Waarom bouwt gijlieden Mij geen cederen huis?
<TR><TD VALIGN=top>7<TD>Nu dan, alzo zult gij zeggen tot Mijn knecht, tot David: Zo zegt de HEERE der heirscharen: Ik heb u van de schaapskooi genomen, van achter de schapen, opdat gij een voorganger over Mijn volk Israel zoudt zijn;
<TR><TD VALIGN=top>8<TD>En Ik ben met u geweest overal, waar gij heengegaan zijt, en Ik heb al uw vijanden uitgeroeid van voor uw aangezicht; en Ik heb u een naam gemaakt, gelijk de naam is der groten, die op de aarde zijn.
<TR><TD VALIGN=top>9<TD>En Ik heb voor Mijn volk Israel een plaats besteld, en hem geplant, dat hij aan zijn plaats wone, en niet meer heen en weder gedreven worde; en de kinderen der verkeerdheid zullen hem niet meer krenken, gelijk als in het eerst.
<TR><TD VALIGN=top>10<TD>En van die dagen af, dat Ik geboden heb richters te wezen over Mijn volk Israel; en heb al uw vijanden vernederd; ook heb Ik u te kennen gegeven, dat u de HEERE een huis bouwen zal.
<TR><TD VALIGN=top>11<TD>En het zal geschieden, als uw dagen zullen vervuld zijn, dat gij heengaat tot uw vaderen, zo zal Ik uw zaad na u doen opstaan, hetwelk uit uw zonen zijn zal, en Ik zal zijn koninkrijk bevestigen.
<TR><TD VALIGN=top>12<TD>Die zal Mij een huis bouwen, en Ik zal zijn stoel bevestigen tot in der eeuwigheid.
<TR><TD VALIGN=top>13<TD>Ik zal hem tot een Vader zijn, en hij zal Mij tot een zoon zijn; en Mijn goedertierenheid zal Ik van hem niet wenden, gelijk als Ik <I>die</I> weggenomen heb van dien, die voor u geweest is;
<TR><TD VALIGN=top>14<TD>Maar Ik zal hem in Mijn huis bestendig maken, en in Mijn Koninkrijk tot in eeuwigheid; en zijn stoel zal vast zijn tot in eeuwigheid.
<TR><TD VALIGN=top>15<TD>Naar al deze woorden, en naar dit ganse gezicht, alzo sprak Nathan tot David.
<TR><TD VALIGN=top>16<TD>Toen kwam de koning David in, en bleef voor het aangezicht des HEEREN, en hij zeide: Wie ben ik, HEERE God, en wat is mijn huis, dat Gij mij tot hiertoe gebracht hebt?
<TR><TD VALIGN=top>17<TD>En dit is klein in Uw ogen geweest, o God! daarom hebt Gij van het huis Uws knechts tot van verre heen gesproken, en Gij hebt mij naar menselijke wijze voorzien met deze verhoging, o HEERE God!
<TR><TD VALIGN=top>18<TD>Wat zal David meer bij U daartoe voegen, vanwege de eer aan Uw knecht? Doch Gij kent Uw knecht wel.
<TR><TD VALIGN=top>19<TD>HEERE, om Uws knechts wil, en naar Uw hart, hebt Gij al dezen grote dingen gedaan, om al deze grote dingen bekend te maken.
<TR><TD VALIGN=top>20<TD>HEERE, er is niemand gelijk Gij, en er is geen God behalve Gij, naar alles, wat wij met onze oren gehoord hebben.
<TR><TD VALIGN=top>21<TD>En wie is als Uw volk Israel, een enig volk op de aarde, hetwelk God heengegaan is Zich tot een volk te verlossen, dat Gij U een Naam maaktet van grote en verschrikkelijke dingen, met de heidenen uit te stoten van het aangezicht Uws volks, hetwelk Gij uit Egypte verlost hebt?
<TR><TD VALIGN=top>22<TD>En Gij hebt Uw volk Israel U ten volk gemaakt tot in der eeuwigheid; en Gij, HEERE, zijt hun tot een God geworden.
<TR><TD VALIGN=top>23<TD>Nu dan, HEERE, het woord, dat Gij over Uw knecht gesproken hebt, en over zijn huis, dat worde waar tot in eeuwigheid; en doe, gelijk als Gij gesproken hebt.
<TR><TD VALIGN=top>24<TD>Ja, het worde waar, en Uw Naam worde groot gemaakt tot in eeuwigheid, dat men zegge: De HEERE der heirscharen, de God van Israel, is Israels God; en het huis van David, Uw knecht, zij bestendig voor Uw aangezicht.
<TR><TD VALIGN=top>25<TD>Want Gij, mijn God, hebt voor het oor Uws knechts geopenbaard, dat Gij hem een huis bouwen zoudt; daarom heeft Uw knecht <I>in</I> <I>zijn</I> <I>hart</I> gevonden, om voor Uw aangezicht te bidden.
<TR><TD VALIGN=top>26<TD>Nu dan, HEERE, Gij zijt die God; en Gij hebt dit goede over Uw knecht gesproken.
<TR><TD VALIGN=top>27<TD>Nu dan, het heeft U beliefd te zegenen het huis Uws knechts, dat het in eeuwigheid voor Uw aangezicht zij; want Gij, HEERE, hebt het gezegend, en het zal gezegend zijn in eeuwigheid.
<TR><TH COLSPAN=2>
</TABLE>
<BR>
<HR>
<A HREF="1kr16.htm" TARGET="bijbeltekst">[Vorig hoofdstuk]</A><A HREF="1kr18.htm" TARGET="bijbeltekst">[Volgend hoofdstuk]</A><BR>
</BODY>
</HTML>
