<HTML>
<HEAD>
<TITLE>
Markus 11
</TITLE>
</HEAD>
<BODY BGCOLOR="#FFFFFF">
<A HREF=mk1.htm TARGET="bijbeltekst">1</A>
<A HREF=mk2.htm TARGET="bijbeltekst">2</A>
<A HREF=mk3.htm TARGET="bijbeltekst">3</A>
<A HREF=mk4.htm TARGET="bijbeltekst">4</A>
<A HREF=mk5.htm TARGET="bijbeltekst">5</A>
<A HREF=mk6.htm TARGET="bijbeltekst">6</A>
<A HREF=mk7.htm TARGET="bijbeltekst">7</A>
<A HREF=mk8.htm TARGET="bijbeltekst">8</A>
<A HREF=mk9.htm TARGET="bijbeltekst">9</A>
<A HREF=mk10.htm TARGET="bijbeltekst">10</A>
11
<A HREF=mk12.htm TARGET="bijbeltekst">12</A>
<A HREF=mk13.htm TARGET="bijbeltekst">13</A>
<A HREF=mk14.htm TARGET="bijbeltekst">14</A>
<A HREF=mk15.htm TARGET="bijbeltekst">15</A>
<A HREF=mk16.htm TARGET="bijbeltekst">16</A>
<BR><HR><BR>
<TABLE>
<TR><TH COLSPAN=2>Markus 11
<TR><TH COLSPAN=2>
<TR><TD VALIGN=top>1<TD>En toen zij Jeruzalem genaakten, te Beth-fage en Bethanie, aan den Olijfberg, zond Hij twee van Zijn discipelen uit,
<TR><TD VALIGN=top>2<TD>En zeide tot hen: Gaat heen in het vlek, dat tegen u over is; en terstond als gij in hetzelve komt, zult gij vinden een veulen gebonden, op hetwelk geen mens gezeten heeft, ontbindt het, en brengt het.
<TR><TD VALIGN=top>3<TD>En indien iemand tot u zegt: Waarom doet gij dat? Zo zegt, dat de Heere hetzelve van node heeft; en hij zal het terstond herwaarts zenden.
<TR><TD VALIGN=top>4<TD>En zij gingen heen, en vonden het veulen gebonden bij de deur, buiten aan de wegscheiding, en zij ontbonden hetzelve.
<TR><TD VALIGN=top>5<TD>En sommigen van degenen, die aldaar stonden, zeiden tot hen: Wat doet gij, dat gij het veulen ontbindt?
<TR><TD VALIGN=top>6<TD>Doch zij zeiden tot hen, gelijk Jezus bevolen had; en zij lieten hen gaan.
<TR><TD VALIGN=top>7<TD>En zij brachten het veulen tot Jezus, en wierpen hun klederen daarop; en Hij zat op hetzelve.
<TR><TD VALIGN=top>8<TD>En velen spreidden hun klederen op den weg, en anderen hieuwen meien van de bomen, en spreidden ze op den weg.
<TR><TD VALIGN=top>9<TD>En die voorgingen en die volgden riepen, zeggende: Hosanna, gezegend <I>is</I> Hij, Die komt in den Naam des Heeren!
<TR><TD VALIGN=top>10<TD>Gezegend <I>zij</I> het Koninkrijk van onzen vader David, hetwelk komt in den Naam des Heeren! Hosanna in de hoogste <I>hemelen</I>!
<TR><TD VALIGN=top>11<TD>En Jezus kwam binnen Jeruzalem, en in den tempel; en als Hij alles rondom bezien had, en het nu avondstond was, ging Hij uit naar Bethanie met de twaalven.
<TR><TD VALIGN=top>12<TD>En des anderen daags, als zij uit Bethanie gingen, hongerde Hem.
<TR><TD VALIGN=top>13<TD>En ziende van verre een vijgeboom, die bladeren had, ging Hij <I>om</I> <I>te</I> <I>zien</I>, of Hij ook iets op denzelven zou vinden; en daarbij gekomen zijnde, vond Hij niets dan bladeren; want het was de tijd der vijgen niet.
<TR><TD VALIGN=top>14<TD>En Jezus, antwoordende, zeide tot denzelven: Niemand ete <I>enige</I> vrucht meer van u in der eeuwigheid! En Zijn discipelen hoorden het.
<TR><TD VALIGN=top>15<TD>En zij kwamen te Jeruzalem; en Jezus, in den tempel gegaan zijnde, begon degenen, die in den tempel verkochten en kochten, uit te drijven; en de tafelen der wisselaars, en de zitstoelen dergenen, die de duiven verkochten, keerde Hij om;
<TR><TD VALIGN=top>16<TD>En liet niet toe, dat iemand enig vat door den tempel droeg.
<TR><TD VALIGN=top>17<TD>En Hij leerde, zeggende tot hen: Is er niet geschreven: Mijn huis zal een huis des gebeds genaamd worden allen volken? Maar gij hebt dat <I>tot</I> een kuil der moordenaren gemaakt.
<TR><TD VALIGN=top>18<TD>En de Schriftgeleerden en de overpriesters hoorden <I>dat</I>, en zochten, hoe zij Hem doden zouden; want zij vreesden Hem, omdat de ganse schare ontzet was over Zijn leer.
<TR><TD VALIGN=top>19<TD>En als het nu laat geworden was, ging Hij uit buiten de stad.
<TR><TD VALIGN=top>20<TD>En des morgens vroeg voorbijgaande, zagen zij, dat de vijgeboom verdord was, van de wortelen af.
<TR><TD VALIGN=top>21<TD>En Petrus, <I>zulks</I> indachtig geworden zijnde, zeide tot Hem: Rabbi, zie, de vijgeboom, dien Gij vervloekt hebt, is verdord.
<TR><TD VALIGN=top>22<TD>En Jezus, antwoordende, zeide tot hen: Hebt geloof op God.
<TR><TD VALIGN=top>23<TD>Want voorwaar zeg Ik u, dat, zo wie tot dezen berg zal zeggen: Word opgeheven en in de zee geworpen; en niet zal twijfelen in zijn hart, maar zal geloven hetgeen hij zegt, geschieden zal, het zal hem geworden, zo wat hij zegt.
<TR><TD VALIGN=top>24<TD>Daarom zeg Ik u: Alle dingen, die gij biddende begeert, gelooft, dat gij ze ontvangen zult, en zij zullen u geworden.
<TR><TD VALIGN=top>25<TD>En wanneer gij staat om te bidden, vergeeft, indien gij iets hebt tegen iemand; opdat ook uw Vader, Die in de hemelen is, ulieden uw misdaden vergeve.
<TR><TD VALIGN=top>26<TD>Maar indien gij niet vergeeft, zo zal uw Vader, Die in de hemelen is, ook uw misdaden niet vergeven.
<TR><TD VALIGN=top>27<TD>En zij kwamen wederom te Jeruzalem. En als Hij in den tempel wandelde, kwamen tot Hem de overpriesters, en de schriftgeleerden, en de ouderlingen.
<TR><TD VALIGN=top>28<TD>En zeiden tot Hem: Door wat macht doet Gij deze dingen? En wie heeft U deze macht gegeven, dat Gij deze dingen doen zoudt?
<TR><TD VALIGN=top>29<TD>Maar Jezus, antwoordende, zeide tot hen: Ik zal u ook een woord vragen; antwoordt Mij ook, en zo zal Ik u zeggen, door wat macht Ik deze dingen doe:
<TR><TD VALIGN=top>30<TD>De doop van Johannes, was die uit den hemel, of uit de mensen? Antwoordt Mij.
<TR><TD VALIGN=top>31<TD>En zij overlegden onder zich, zeggende: Indien wij zeggen: Uit den hemel, zo zal Hij zeggen: Waarom hebt gij hem dan niet geloofd?
<TR><TD VALIGN=top>32<TD>Maar indien wij zeggen: Uit de mensen; zo vrezen wij het volk; want zij hielden allen van Johannes, dat hij waarlijk een profeet was.
<TR><TD VALIGN=top>33<TD>En, antwoordende, zeiden zij tot Jezus: Wij weten het niet. En Jezus, antwoordende, zeide tot hen: Zo zeg Ik u ook niet, door wat macht Ik deze dingen doe.
<TR><TH COLSPAN=2>
</TABLE>
<BR>
<HR>
<A HREF="mk10.htm" TARGET="bijbeltekst">[Vorig hoofdstuk]</A><A HREF="mk12.htm" TARGET="bijbeltekst">[Volgend hoofdstuk]</A><BR>
</BODY>
</HTML>
