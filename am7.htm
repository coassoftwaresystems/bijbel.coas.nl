<HTML>
<HEAD>
<TITLE>
Amos 7
</TITLE>
</HEAD>
<BODY BGCOLOR="#FFFFFF">
<A HREF=am1.htm TARGET="bijbeltekst">1</A>
<A HREF=am2.htm TARGET="bijbeltekst">2</A>
<A HREF=am3.htm TARGET="bijbeltekst">3</A>
<A HREF=am4.htm TARGET="bijbeltekst">4</A>
<A HREF=am5.htm TARGET="bijbeltekst">5</A>
<A HREF=am6.htm TARGET="bijbeltekst">6</A>
7
<A HREF=am8.htm TARGET="bijbeltekst">8</A>
<A HREF=am9.htm TARGET="bijbeltekst">9</A>
<BR><HR><BR>
<TABLE>
<TR><TH COLSPAN=2>Amos 7
<TR><TH COLSPAN=2>
<TR><TD VALIGN=top>1<TD>De Heere HEERE deed mij aldus zien; en ziet, Hij formeerde sprinkhanen, in het begin des opkomens van het nagras; en ziet, het was het nagras, na des konings afmaaiingen.
<TR><TD VALIGN=top>2<TD>En het geschiedde, als zij het kruid des lands geheel zouden hebben afgegeten, dat ik zeide: Heere HEERE! vergeef toch; wie zou er <I>van</I> Jakob blijven staan; want hij is klein!
<TR><TD VALIGN=top>3<TD><I>Toen</I> berouwde zulks den HEERE; het zal niet geschieden, zeide de HEERE.
<TR><TD VALIGN=top>4<TD><I>Wijders</I> deed mij de Heere HEERE aldus zien; en ziet, de Heere HEERE riep uit, dat Hij wilde twisten met vuur; en het verteerde een groten afgrond, ook verteerde het een stuk lands.
<TR><TD VALIGN=top>5<TD>Toen zeide ik: Heere HEERE! houd toch op; wie zou er <I>van</I> Jakob blijven staan; want hij is klein!
<TR><TD VALIGN=top>6<TD><I>Toen</I> berouwde zulks den HEERE. Ook dit zal niet geschieden, zeide de Heere HEERE.
<TR><TD VALIGN=top>7<TD><I>Nog</I> deed Hij mij aldus zien; en ziet, de Heere stond op een muur, die naar het paslood gemaakt was, en een paslood was in Zijn hand.
<TR><TD VALIGN=top>8<TD>En de HEERE zeide tot mij: Wat ziet gij, Amos? En ik zeide: Een paslood. Toen zeide de HEERE: Zie, Ik zal het paslood stellen in het midden van Mijn volk Israel; Ik zal het voortaan niet meer voorbijgaan.
<TR><TD VALIGN=top>9<TD>Maar Izaks hoogten zullen verwoest, en Israels eigendommen verstoord worden; en Ik zal tegen Jerobeams huis opstaan met het zwaard.
<TR><TD VALIGN=top>10<TD>Toen zond Amazia, de priester te Beth-El, tot Jerobeam, den koning van Israel, zeggende: Amos heeft een verbintenis tegen u gemaakt, in het midden van het huis Israels; het land zal al zijn woorden niet kunnen verdragen.
<TR><TD VALIGN=top>11<TD>Want alzo zegt Amos: Jerobeam zal door het zwaard sterven, en Israel zal voorzeker uit zijn land gevankelijk worden weggevoerd.
<TR><TD VALIGN=top>12<TD>Daarna zeide Amazia tot Amos: Gij ziener! ga weg, vlied in het land van Juda, en eet aldaar brood, en profeteer aldaar.
<TR><TD VALIGN=top>13<TD>Maar te Beth-El zult gij voortaan niet meer profeteren; want dat is des konings heiligdom, en dat is het huis des koninkrijks.
<TR><TD VALIGN=top>14<TD>Toen antwoordde Amos, en zeide tot Amazia: Ik was geen profeet, en ik was geen profetenzoon; maar ik was een ossenherder, en las wilde vijgen af.
<TR><TD VALIGN=top>15<TD>Maar de HEERE nam mij van achter de kudde; en de HEERE zeide tot mij: Ga henen, profeteer tot Mijn volk Israel.
<TR><TD VALIGN=top>16<TD>Nu dan, hoor des HEEREN woord: Gij zegt: Gij zult niet profeteren tegen Israel, noch druppen tegen het huis van Izak.
<TR><TD VALIGN=top>17<TD>Daarom zegt de HEERE alzo: Uw vrouw zal in de stad hoereren, en uw zonen en uw dochteren zullen door het zwaard vallen, en uw land zal door het snoer uitgedeeld worden; en gij zult in een onrein land sterven, en Israel zal voorzeker uit zijn land gevankelijk worden weggevoerd.
<TR><TH COLSPAN=2>
</TABLE>
<BR>
<HR>
<A HREF="am6.htm" TARGET="bijbeltekst">[Vorig hoofdstuk]</A><A HREF="am8.htm" TARGET="bijbeltekst">[Volgend hoofdstuk]</A><BR>
</BODY>
</HTML>
