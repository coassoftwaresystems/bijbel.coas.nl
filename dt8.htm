<HTML>
<HEAD>
<TITLE>
Deuteronomium 8
</TITLE>
</HEAD>
<BODY BGCOLOR="#FFFFFF">
<A HREF=dt1.htm TARGET="bijbeltekst">1</A>
<A HREF=dt2.htm TARGET="bijbeltekst">2</A>
<A HREF=dt3.htm TARGET="bijbeltekst">3</A>
<A HREF=dt4.htm TARGET="bijbeltekst">4</A>
<A HREF=dt5.htm TARGET="bijbeltekst">5</A>
<A HREF=dt6.htm TARGET="bijbeltekst">6</A>
<A HREF=dt7.htm TARGET="bijbeltekst">7</A>
8
<A HREF=dt9.htm TARGET="bijbeltekst">9</A>
<A HREF=dt10.htm TARGET="bijbeltekst">10</A>
<A HREF=dt11.htm TARGET="bijbeltekst">11</A>
<A HREF=dt12.htm TARGET="bijbeltekst">12</A>
<A HREF=dt13.htm TARGET="bijbeltekst">13</A>
<A HREF=dt14.htm TARGET="bijbeltekst">14</A>
<A HREF=dt15.htm TARGET="bijbeltekst">15</A>
<A HREF=dt16.htm TARGET="bijbeltekst">16</A>
<A HREF=dt17.htm TARGET="bijbeltekst">17</A>
<A HREF=dt18.htm TARGET="bijbeltekst">18</A>
<A HREF=dt19.htm TARGET="bijbeltekst">19</A>
<A HREF=dt20.htm TARGET="bijbeltekst">20</A>
<A HREF=dt21.htm TARGET="bijbeltekst">21</A>
<A HREF=dt22.htm TARGET="bijbeltekst">22</A>
<A HREF=dt23.htm TARGET="bijbeltekst">23</A>
<A HREF=dt24.htm TARGET="bijbeltekst">24</A>
<A HREF=dt25.htm TARGET="bijbeltekst">25</A>
<A HREF=dt26.htm TARGET="bijbeltekst">26</A>
<A HREF=dt27.htm TARGET="bijbeltekst">27</A>
<A HREF=dt28.htm TARGET="bijbeltekst">28</A>
<A HREF=dt29.htm TARGET="bijbeltekst">29</A>
<A HREF=dt30.htm TARGET="bijbeltekst">30</A>
<A HREF=dt31.htm TARGET="bijbeltekst">31</A>
<A HREF=dt32.htm TARGET="bijbeltekst">32</A>
<A HREF=dt33.htm TARGET="bijbeltekst">33</A>
<A HREF=dt34.htm TARGET="bijbeltekst">34</A>
<BR><HR><BR>
<TABLE>
<TR><TH COLSPAN=2>Deuteronomium 8
<TR><TH COLSPAN=2>
<TR><TD VALIGN=top>1<TD>Alle geboden, die ik u heden gebiede, zult gij waarnemen om te doen, opdat gij leeft, en vermenigvuldigt, en inkomt, en het land erft, dat de HEERE aan uw vaderen gezworen heeft.
<TR><TD VALIGN=top>2<TD>En gij zult gedenken aan al den weg, dien u den HEERE, uw God, deze veertig jaren in de woestijn geleid heeft; opdat Hij u verootmoedige, om u te verzoeken, om te weten, wat in uw hart was, of gij Zijn geboden zoudt houden, of niet.
<TR><TD VALIGN=top>3<TD>En Hij verootmoedigde u, en liet u hongeren, en spijsde u met het Man, dat gij niet kendet, noch uw vaderen gekend hadden; opdat Hij u bekend maakte, dat de mens niet alleen van het brood leeft, maar dat de mens leeft van alles, wat uit des HEEREN mond uitgaat.
<TR><TD VALIGN=top>4<TD>Uw kleding is aan u niet verouderd, en uw voet is niet gezwollen, deze veertig jaren.
<TR><TD VALIGN=top>5<TD>Bekent dan in uw hart, dat de HEERE, uw God, u kastijdt, gelijk als een man zijn zoon kastijdt.
<TR><TD VALIGN=top>6<TD>En houdt de geboden des HEEREN, uws Gods, om in Zijn wegen te wandelen, en om Hem te vrezen.
<TR><TD VALIGN=top>7<TD>Want de HEERE, uw God, brengt u in een goed land, een land van waterbeken, fonteinen en diepten, die in dalen en in bergen uitvlieten;
<TR><TD VALIGN=top>8<TD>Een land van tarwe en gerst, en wijnstokken, en vijgebomen, en granaatappelen; een land van olierijke olijfbomen, en van honig;
<TR><TD VALIGN=top>9<TD>Een land, waarin gij brood zonder schaarsheid eten zult, waarin u niets ontbreken zal; een land, welks stenen ijzer zijn, en uit welks bergen gij koper uithouwen zult.
<TR><TD VALIGN=top>10<TD>Als gij dan zult gegeten hebben, en verzadigd zijn, zo zult gij den HEERE, uw God, loven over dat goede land, dat Hij u zal hebben gegeven.
<TR><TD VALIGN=top>11<TD>Wacht u, dat gij den HEERE, uw God, niet vergeet, dat gij niet zoudt houden Zijn geboden, en Zijn rechten, en Zijn inzettingen, die ik u heden gebiede;
<TR><TD VALIGN=top>12<TD>Opdat niet misschien, als gij zult gegeten hebben, en verzadigd zijn, en goede huizen gebouwd hebben, en die bewonen,
<TR><TD VALIGN=top>13<TD>En uw runderen en uw schapen zullen vermeerderd zijn, ook zilver en goud u zal vermeerderd zijn, ja, al wat gij hebt vermeerderd zal zijn;
<TR><TD VALIGN=top>14<TD>Uw hart zich alsdan verheffe, dat gij vergeet den HEERE, uw God, Die u uit Egypteland, uit het diensthuis, uitgevoerd heeft;
<TR><TD VALIGN=top>15<TD>Die u geleid heeft in die grote en vreselijke woestijn, <I>waar</I> vurige slangen, en schorpioenen, en dorheid, waar geen water was; Die u water uit de keiachtige rots voortbracht;
<TR><TD VALIGN=top>16<TD>Die u in de woestijn spijsde met Man, dat uw vaderen niet gekend hadden; om u te verootmoedigen, en om u te verzoeken, opdat Hij u ten laatste weldeed;
<TR><TD VALIGN=top>17<TD>En gij in uw hart zegt: Mijn kracht, en de sterkte mijner hand heeft mij dit vermogen verkregen.
<TR><TD VALIGN=top>18<TD>Maar gij zult gedenken den HEERE, uw God, dat Hij het is, Die u kracht geeft om vermogen te verkrijgen; opdat Hij Zijn verbond bevestige, dat Hij aan uw vaderen gezworen heeft, gelijk het te dezen dage is.
<TR><TD VALIGN=top>19<TD>Maar indien het geschiedt, dat gij den HEERE, uw God, ganselijk vergeet, en andere goden navolgt, en hen dient, en u voor dezelve buigt, zo betuig ik heden tegen u, dat gij voorzeker zult vergaan.
<TR><TD VALIGN=top>20<TD>Gelijk de heidenen, die de HEERE voor uw aangezicht verdaan heeft, alzo zult gij vergaan, omdat gij de stem des HEEREN, uws Gods, niet gehoorzaam zult geweest zijn.
<TR><TH COLSPAN=2>
</TABLE>
<BR>
<HR>
<A HREF="dt7.htm" TARGET="bijbeltekst">[Vorig hoofdstuk]</A><A HREF="dt9.htm" TARGET="bijbeltekst">[Volgend hoofdstuk]</A><BR>
</BODY>
</HTML>
