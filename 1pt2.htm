<HTML>
<HEAD>
<TITLE>
1 Petrus 2
</TITLE>
</HEAD>
<BODY BGCOLOR="#FFFFFF">
<A HREF=1pt1.htm TARGET="bijbeltekst">1</A>
2
<A HREF=1pt3.htm TARGET="bijbeltekst">3</A>
<A HREF=1pt4.htm TARGET="bijbeltekst">4</A>
<A HREF=1pt5.htm TARGET="bijbeltekst">5</A>
<BR><HR><BR>
<TABLE>
<TR><TH COLSPAN=2>1 Petrus 2
<TR><TH COLSPAN=2>
<TR><TD VALIGN=top>1<TD>Zo legt dan af alle kwaadheid, en alle bedrog, en geveinsdheid, en nijdigheid, en alle achterklappingen;
<TR><TD VALIGN=top>2<TD>En, als nieuwgeborene kinderkens, zijt zeer begerig naar de redelijke onvervalste melk, opdat gij door dezelve moogt opwassen;
<TR><TD VALIGN=top>3<TD>Indien gij anders gesmaakt hebt, dat de Heere goedertieren is.
<TR><TD VALIGN=top>4<TD>Tot Welken komende, <I>als</I> <I>tot</I> een levenden Steen, van de mensen wel verworpen, maar bij God uitverkoren <I>en</I> dierbaar;
<TR><TD VALIGN=top>5<TD>Zo wordt gij ook zelven, als levende stenen, gebouwd <I>tot</I> een geestelijk huis, <I>tot</I> een heilig priesterdom, om geestelijke offeranden op te offeren, die Gode aangenaam zijn door Jezus Christus.
<TR><TD VALIGN=top>6<TD>Daarom is ook vervat in de Schrift: Ziet, Ik leg in Sion een uitersten Hoeksteen, Die uitverkoren <I>en</I> dierbaar is; en: Die in Hem gelooft, zal niet beschaamd worden.
<TR><TD VALIGN=top>7<TD>U dan, die gelooft, is Hij dierbaar; maar den ongehoorzamen <I>wordt</I> <I>gezegd</I>: De Steen, Dien de bouwlieden verworpen hebben, Deze is geworden tot een hoofd des hoeks, en een steen des aanstoots, en een rots der ergernis;
<TR><TD VALIGN=top>8<TD>Dengenen <I>namelijk</I>, die zich aan het Woord stoten, ongehoorzaam zijnde, waartoe zij ook gezet zijn.
<TR><TD VALIGN=top>9<TD>Maar gij zijt een uitverkoren geslacht, een koninklijk priesterdom, een heilig volk, een verkregen volk; opdat gij zoudt verkondigen de deugden Desgenen, Die u uit de duisternis geroepen heeft tot Zijn wonderbaar licht;
<TR><TD VALIGN=top>10<TD>Gij, die eertijds geen volk waart, maar nu Gods volk zijt; die <I>eertijds</I> niet ontfermd waart, maar nu ontfermd zijt geworden.
<TR><TD VALIGN=top>11<TD>Geliefden, ik vermaan <I>u</I> als inwoners en vreemdelingen, dat gij u onthoudt van de vleselijke begeerlijkheden, welke krijg voeren tegen de ziel;
<TR><TD VALIGN=top>12<TD>En houdt uw wandel eerlijk onder de heidenen; opdat in hetgeen zij kwalijk van u spreken, als van kwaaddoeners, zij uit de goede werken, die zij in <I>u</I> zien, God verheerlijken mogen in den dag der bezoeking.
<TR><TD VALIGN=top>13<TD>Zijt dan alle menselijke ordening onderdanig, om des Heeren wil; hetzij den koning, als de opperste macht hebbende;
<TR><TD VALIGN=top>14<TD>Hetzij den stadhouderen, als die van hem gezonden worden, tot straf wel der kwaaddoeners, maar <I>tot</I> prijs dergenen, die goed doen.
<TR><TD VALIGN=top>15<TD>Want alzo is het de wil van God, dat gij, weldoende, den mond stopt aan de onwetendheid der dwaze mensen;
<TR><TD VALIGN=top>16<TD>Als vrijen, en niet de vrijheid hebbende als een deksel der boosheid, maar als dienstknechten van God.
<TR><TD VALIGN=top>17<TD>Eert een iegelijk; hebt de broederschap lief; vreest God; eert den koning.
<TR><TD VALIGN=top>18<TD>Gij huisknechten, zijt met alle vreze onderdanig den heren, niet alleen den goeden en bescheidenen, maar ook den harden.
<TR><TD VALIGN=top>19<TD>Want dat is genade, indien iemand om het geweten voor God zwarigheid verdraagt, lijdende ten onrechte.
<TR><TD VALIGN=top>20<TD>Want wat lof is het, indien gij verdraagt, als gij zondigt, en <I>daarover</I> geslagen wordt? Maar indien gij verdraagt, als gij weldoet, en <I>daarover</I> lijdt, dat is genade bij God.
<TR><TD VALIGN=top>21<TD>Want hiertoe zijt gij geroepen, dewijl ook Christus voor ons geleden heeft, ons een voorbeeld nalatende, opdat gij Zijn voetstappen zoudt navolgen;
<TR><TD VALIGN=top>22<TD>Die geen zonde gedaan heeft, en er is geen bedrog in Zijn mond gevonden;
<TR><TD VALIGN=top>23<TD>Die, als Hij gescholden werd, niet wederschold, en als Hij leed, niet dreigde; maar gaf het over aan Dien, Die rechtvaardiglijk oordeelt;
<TR><TD VALIGN=top>24<TD>Die Zelf onze zonden in Zijn lichaam gedragen heeft op het hout; opdat wij, der zonden afgestorven zijnde, der gerechtigheid leven zouden; door Wiens striemen gij genezen zijt.
<TR><TD VALIGN=top>25<TD>Want gij waart als dwalende schapen; maar gij zijt nu bekeerd tot den Herder en Opziener uwer zielen.
<TR><TH COLSPAN=2>
</TABLE>
<BR>
<HR>
<A HREF="1pt1.htm" TARGET="bijbeltekst">[Vorig hoofdstuk]</A><A HREF="1pt3.htm" TARGET="bijbeltekst">[Volgend hoofdstuk]</A><BR>
</BODY>
</HTML>
