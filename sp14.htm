<HTML>
<HEAD>
<TITLE>
Spreuken 14
</TITLE>
</HEAD>
<BODY BGCOLOR="#FFFFFF">
<A HREF=sp1.htm TARGET="bijbeltekst">1</A>
<A HREF=sp2.htm TARGET="bijbeltekst">2</A>
<A HREF=sp3.htm TARGET="bijbeltekst">3</A>
<A HREF=sp4.htm TARGET="bijbeltekst">4</A>
<A HREF=sp5.htm TARGET="bijbeltekst">5</A>
<A HREF=sp6.htm TARGET="bijbeltekst">6</A>
<A HREF=sp7.htm TARGET="bijbeltekst">7</A>
<A HREF=sp8.htm TARGET="bijbeltekst">8</A>
<A HREF=sp9.htm TARGET="bijbeltekst">9</A>
<A HREF=sp10.htm TARGET="bijbeltekst">10</A>
<A HREF=sp11.htm TARGET="bijbeltekst">11</A>
<A HREF=sp12.htm TARGET="bijbeltekst">12</A>
<A HREF=sp13.htm TARGET="bijbeltekst">13</A>
14
<A HREF=sp15.htm TARGET="bijbeltekst">15</A>
<A HREF=sp16.htm TARGET="bijbeltekst">16</A>
<A HREF=sp17.htm TARGET="bijbeltekst">17</A>
<A HREF=sp18.htm TARGET="bijbeltekst">18</A>
<A HREF=sp19.htm TARGET="bijbeltekst">19</A>
<A HREF=sp20.htm TARGET="bijbeltekst">20</A>
<A HREF=sp21.htm TARGET="bijbeltekst">21</A>
<A HREF=sp22.htm TARGET="bijbeltekst">22</A>
<A HREF=sp23.htm TARGET="bijbeltekst">23</A>
<A HREF=sp24.htm TARGET="bijbeltekst">24</A>
<A HREF=sp25.htm TARGET="bijbeltekst">25</A>
<A HREF=sp26.htm TARGET="bijbeltekst">26</A>
<A HREF=sp27.htm TARGET="bijbeltekst">27</A>
<A HREF=sp28.htm TARGET="bijbeltekst">28</A>
<A HREF=sp29.htm TARGET="bijbeltekst">29</A>
<A HREF=sp30.htm TARGET="bijbeltekst">30</A>
<A HREF=sp31.htm TARGET="bijbeltekst">31</A>
<BR><HR><BR>
<TABLE>
<TR><TH COLSPAN=2>Spreuken 14
<TR><TH COLSPAN=2>
<TR><TD VALIGN=top>1<TD>Elke wijze vrouw bouwt haar huis; maar die zeer dwaas is, breekt het af met haar handen.
<TR><TD VALIGN=top>2<TD>Die in zijn oprechtheid wandelt, vreest den HEERE; maar die afwijkt in zijn wegen, veracht Hem.
<TR><TD VALIGN=top>3<TD>In den mond des dwazen is een roede des hoogmoeds; maar de lippen der wijzen bewaren hen.
<TR><TD VALIGN=top>4<TD>Als er geen ossen zijn, zo is de krib rein; maar door de kracht van den os is der inkomsten veel.
<TR><TD VALIGN=top>5<TD>Een waarachtig getuige zal niet liegen; maar een vals getuige blaast leugens.
<TR><TD VALIGN=top>6<TD>De spotter zoekt wijsheid, en er is gene; maar de wetenschap is voor den verstandige licht.
<TR><TD VALIGN=top>7<TD>Ga weg van de tegenwoordigheid eens zotten mans; want gij zoudt <I>bij</I> <I>hem</I> geen lippen der wetenschap merken.
<TR><TD VALIGN=top>8<TD>De wijsheid des kloekzinnigen is zijn weg te verstaan; maar dwaasheid der zotten is bedriegerij.
<TR><TD VALIGN=top>9<TD>Elke dwaas zal de schuld verbloemen; maar onder de oprechten is goedwilligheid.
<TR><TD VALIGN=top>10<TD>Het hart kent zijn eigen bittere droefheid; en een vreemde zal zich met deszelfs blijdschap niet vermengen.
<TR><TD VALIGN=top>11<TD>Het huis der goddelozen zal verdelgd worden; maar de tent der oprechten zal bloeien.
<TR><TD VALIGN=top>12<TD>Er is een weg, die iemand recht schijnt; maar het laatste van dien zijn wegen des doods.
<TR><TD VALIGN=top>13<TD>Het hart zal ook in het lachen smart hebben; en het laatste van die blijdschap is droefheid.
<TR><TD VALIGN=top>14<TD>Die afkerig van hart is, zal van zijn wegen verzadigd worden; maar een goed man van zichzelven.
<TR><TD VALIGN=top>15<TD>De slechte gelooft alle woord; maar de kloekzinnige merkt op zijn gang.
<TR><TD VALIGN=top>16<TD>De wijze vreest, en wijkt van het kwade; maar de zot is oplopende toornig, en zorgeloos.
<TR><TD VALIGN=top>17<TD>Die haastig is tot toorn, zal dwaasheid doen; en een man van schandelijke verdichtselen zal gehaat worden.
<TR><TD VALIGN=top>18<TD>De slechten erven dwaasheid; maar de kloekzinnigen zullen zich met wetenschap kronen.
<TR><TD VALIGN=top>19<TD>De kwaden buigen voor het aangezicht der goeden neder, en de goddelozen voor de poorten des rechtvaardigen.
<TR><TD VALIGN=top>20<TD>De arme wordt zelfs van zijn vriend gehaat; maar de liefhebbers des rijken zijn vele.
<TR><TD VALIGN=top>21<TD>Die zijn naaste veracht, zondigt; maar die zich der nederigen ontfermt, die is welgelukzalig.
<TR><TD VALIGN=top>22<TD>Dwalen zij niet, die kwaad stichten? Maar weldadigheid en trouw is voor degenen, die goed stichten.
<TR><TD VALIGN=top>23<TD>In allen smartelijke arbeid is overschot; maar het woord der lippen <I>strekt</I> alleen tot gebrek.
<TR><TD VALIGN=top>24<TD>Der wijzen kroon is hun rijkdom; de dwaasheid der zotten is dwaasheid.
<TR><TD VALIGN=top>25<TD>Een waarachtig getuige redt de zielen; maar die leugens blaast, is een bedrieger.
<TR><TD VALIGN=top>26<TD>In de vreze des HEEREN is een sterk vertrouwen, en Hij zal Zijn kinderen een Toevlucht wezen.
<TR><TD VALIGN=top>27<TD>De vreze des HEEREN is een springader des levens, om af te wijken van de strikken des doods.
<TR><TD VALIGN=top>28<TD>In de menigte des volks is des konings heerlijkheid; maar in gebrek van volk is eens vorsten verstoring.
<TR><TD VALIGN=top>29<TD>De lankmoedige is groot van verstand; maar die haastig is van gemoed, verheft de dwaasheid.
<TR><TD VALIGN=top>30<TD>Een gezond hart is het leven des vleses; maar nijd is verrotting der beenderen.
<TR><TD VALIGN=top>31<TD>Die den arme verdrukt, smaadt deszelfs Maker; maar die zich des nooddruftigen ontfermt, eert Hem.
<TR><TD VALIGN=top>32<TD>De goddeloze zal heengedreven worden in zijn kwaad; maar de rechtvaardige betrouwt <I>zelfs</I> in zijn dood.
<TR><TD VALIGN=top>33<TD>Wijsheid rust in het hart des verstandigen; maar wat in het binnenste der zotten is, wordt bekend.
<TR><TD VALIGN=top>34<TD>Gerechtigheid verhoogt een volk, maar de zonde is een schandvlek der natien.
<TR><TD VALIGN=top>35<TD>Het welbehagen des konings is over een verstandigen knecht; maar zijn verbolgenheid zal zijn <I>over</I> dengene, die beschaamd maakt.
<TR><TH COLSPAN=2>
</TABLE>
<BR>
<HR>
<A HREF="sp13.htm" TARGET="bijbeltekst">[Vorig hoofdstuk]</A><A HREF="sp15.htm" TARGET="bijbeltekst">[Volgend hoofdstuk]</A><BR>
</BODY>
</HTML>
