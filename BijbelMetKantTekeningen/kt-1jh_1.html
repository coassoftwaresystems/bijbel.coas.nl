<table border="0">
<tr><td valign="top"><a name="1"><b>1)</b><td><u>van den beginne was,</u></tr>
<tr><td><td>
  Namelijk der schepping, dat is van alle eeuwigheid; zie <a href="mi_5.html#1" target="kanttekening_referentie">Micha  5:1</a>; <a href="jh_1.html#1" target="kanttekening_referentie">Joh. 1:1</a>; waarmede de Goddelijke natuur van <font color="green">Christus</font>  beschreven wordt; gelijk met de volgende woorden zijn menselijke  natuur, naar welke hij gehoord, gezien en getast is, en in welke  hij ook door wonderen en anderszins zijn heerlijkheid somwijlen  heeft geopenbaard.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>aanschouwd hebben,</u></tr>
<tr><td><td>
  Dat zegt meer dan <font color="green">gezien;</font> want dat geschiedt dikwijls terloopt,  maar hetgeen men aanschouwt, daarop let men met aandacht.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>van het Woord</u></tr>
<tr><td><td>
  Dat is, van den Heere <font color="green">Jezus Christus,</font> die <font color="green">het Woord</font> door dezen  apostel genoemd wordt; <a href="jh_1.html#1" target="kanttekening_referentie">Joh. 1:1</a>,14; 1 <a href="jh_5.html#7" target="kanttekening_referentie">Joh. 5:7</a>; <a href="op_19.html#13" target="kanttekening_referentie">Openb. 19:13</a>.  Zie de aantekeningen <a href="jh_1.html#1" target="kanttekening_referentie">Joh. 1:1</a>.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>des levens;</u></tr>
<tr><td><td>
  Deze titel wordt het Woord, dat is den Zoon van God  toegeschreven, omdat Hij dat eeuwig levende wezen van God in  zichzelf heeft, en den schepselen het leven geeft, en ons het  eeuwige leven niet alleen heeft verkondigd, maar ook verworven  heeft en mededeelt. Zie <a href="jh_1.html#4" target="kanttekening_referentie">Joh. 1:4</a>, en <a href="jh_14.html#6" target="kanttekening_referentie">Joh. 14:6</a>.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>(Want</u></tr>
<tr><td><td>
  Grieks <font color="green">en;</font> gelijk ook 1 <a href="jh_3.html#4" target="kanttekening_referentie">Joh. 3:4</a>.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>het Leven</u></tr>
<tr><td><td>
  Dat is, de Zoon van God, die ook het leven genaamd wordt, <a href="jh_1.html#4" target="kanttekening_referentie">Joh.  1:4</a>, en <a href="jh_14.html#6" target="kanttekening_referentie">Joh. 14:6</a>.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>is geopenbaard,</u></tr>
<tr><td><td>
  Namelijk in het vlees, gelijk Paulus spreekt; <a href="1tm_3.html#16" target="kanttekening_referentie">1 Tim. 3:16</a>.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>wij hebben het gezien,</u></tr>
<tr><td><td>
  Namelijk apostelen hebben het Woord, dat is den Zoon van God  gezien in Zijn aangenomen menselijke natuur; een wijze van  spreken van den persoon van <font color="green">Christus</font> gebruikelijk, als van Zijn  gehelen persoon, van de ene natuur benoemd, gezegd wordt hetgeen  alleen naar de andere natuur moet verstaan worden. Zie  dergelijke <a href="jh_3.html#13" target="kanttekening_referentie">Joh. 3:13</a>; <a href="hd_20.html#28" target="kanttekening_referentie">Hand. 20:28</a> en hier 1 <a href="jh_1.html#7" target="kanttekening_referentie">Joh. 1:7</a>.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>dat eeuwige Leven,</u></tr>
<tr><td><td>
  Dat is, <font color="green">Christus,</font> die van eeuwigheid leeft en de oorsprong en  gever is van het eeuwige leven, gelijk Hij tevoren ook <font color="green">het Leven</font>  genaamd wordt, 1 <a href="jh_1.html#2" target="kanttekening_referentie">Joh. 1:2</a>.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>Hetwelk bij den</u></tr>
<tr><td><td>
  Dat is, gelijk Johannes spreekt in zijn Evangelie, <a href="jh_1.html#1" target="kanttekening_referentie">Joh. 1:1</a>, <font color="green">dat</font>  <font color="green">bij God was.</font> Zie de verklaring aldaar.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>en ons is geopenbaard.)</u></tr>
<tr><td><td>
  Namelijk Zijn apostelen, die Hij tot Zijn getuigen had verkoren  en geroepen, en hun gegeven te verstaan de verborgenheden van  het koninkrijk Gods. Zie <a href="mt_13.html#11" target="kanttekening_referentie">Matth. 13:11</a>; <a href="hd_1.html#8" target="kanttekening_referentie">Hand. 1:8</a>, en <a href="hd_2.html#32" target="kanttekening_referentie">Hand. 2:32</a>.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>uw blijdschap</u></tr>
<tr><td><td>
  Namelijk die door de prediking van het Evangelie en de werking  van den Heiligen Geest in uwe harten reeds ontstoken is; <a href="rm_14.html#17" target="kanttekening_referentie">Rom.  14:17</a>.
</tr><tr><td>&nbsp;</tr>
<tr><td valign="top"><a name="13"><b>13)</b><td><u>vervuld zij.</u></tr>
<tr><td><td>
  Dat is, hier meer en meer toeneme en hiernamaals volmaakt zij.  Zie <a href="jh_15.html#11" target="kanttekening_referentie">Joh. 15:11</a>, en <a href="jh_16.html#24" target="kanttekening_referentie">Joh. 16:24</a>.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>de verkondiging,</u></tr>
<tr><td><td>
  Grieks <font color="green">epangelia.</font> Welk woord meest betekent <font color="green">belofte;</font> doch wordt  hier wel zo geschikt overgezet <font color="green">verkondiging;</font> omdat hetgeen  volgt, niet zozeer een belofte als wel een verkondiging bevat.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>Hem gehoord hebben,</u></tr>
<tr><td><td>
  Namelijk <font color="green">Jezus Christus.</font>
</tr><tr><td>&nbsp;</tr>
<tr><td valign="top"><a name="16"><b>16)</b><td><u>een Licht is,</u></tr>
<tr><td><td>
  Namelijk zo in zichzelf met Zijn verstand alles klaar wetende,  en in Zijn wil geheel zuiver en heilig zijnde; alsook omdat Hij  de mensen verlicht door Zijn Geest; <a href="jh_1.html#4" target="kanttekening_referentie">Joh. 1:4</a>.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>gans geen duisternis</u></tr>
<tr><td><td>
  Namelijk van enige onwetendheid, dwalingen of onheiligheid.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>de duisternis</u></tr>
<tr><td><td>
  Namelijk van onwetendheid, dwalingen, onheiligheid en zonden,  die werken der duisternis zijn; <a href="ef_5.html#11" target="kanttekening_referentie">Ef. 5:11</a>.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>wandelen, zo</u></tr>
<tr><td><td>
  Namelijk zo dat de zonden over ons zou heersen; <a href="rm_6.html#12" target="kanttekening_referentie">Rom.  6:12</a>,14,17,20.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>liegen wij,</u></tr>
<tr><td><td>
  Dat is, zeggen de waarheid niet, daar God den zodanigen Zijn  gemeenschap niet heeft beloofd en degenen, die waarlijk in de  gemeenschap van God zijn, niet wandelen in de duisternis, 1 <a href="jh_3.html#9" target="kanttekening_referentie">Joh.  3:9</a>; want het licht en de duisternis hebben geen gemeenschap met  elkander; <a href="2ko_6.html#14" target="kanttekening_referentie">2 Cor. 6:14</a>.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>en doen de waarheid niet.</u></tr>
<tr><td><td>
  Dat is, handelen niet oprecht; <a href="jh_3.html#21" target="kanttekening_referentie">Joh. 3:21</a>.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>in het licht wandelen,</u></tr>
<tr><td><td>
  Dat is, niet alleen in de ware kennis van het Evangelie, maar  ook in ware reinheid en heiligheid des levens.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>met elkander,</u></tr>
<tr><td><td>
  Dat is, wij gelovigen onder elkander en gezamenlijk met God en  Zijn Zoon, 1 <a href="jh_1.html#3" target="kanttekening_referentie">Joh. 1:3</a>. Of wij met God en God met ons.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>en het bloed</u></tr>
<tr><td><td>
  Dit doet de apostel daarbij om te tonen, dat ons wandelen in het  licht niet een verdienende of werkende oorzaak van deze onze  gemeenschap met God is, maar een vrucht en kenteken derzelve.  Alzo <font color="green">Christus</font> de Zoon van God deze teweeggebracht heeft door  Zijn bloed, dat is, bloedig lijden en sterven, ons met God  daardoor verzoenende en verenigende.
</tr><tr><td>&nbsp;</tr>
<tr><td valign="top"><a name="25"><b>25)</b><td><u>Zijn Zoon,</u></tr>
<tr><td><td>
  Dit doet de apostel daarbij, om daarmee uit te drukken de  waardigheid van de verdienste van <font color="green">Christus;</font> gelijk <a href="hd_20.html#28" target="kanttekening_referentie">Hand. 20:28</a>.
</tr><tr><td>&nbsp;</tr>
<tr><td valign="top"><a name="26"><b>26)</b><td><u>reinigt ons van</u></tr>
<tr><td><td>
  Namelijk wegnemende van ons de schuld en straf der zonden door  de weldaad der rechtvaardigmaking, en de smetten der zonde of  verdorvenheid door de weldaad der wedergeboorte, die in dit  leven haar begin heeft, en hiernamaals ook volkomen zal zijn.
</tr><tr><td>&nbsp;</tr>
<tr><td valign="top"><a name="27"><b>27)</b><td><u>alle zonde.</u></tr>
<tr><td><td>
  Namelijk aangeboren als dadelijke, zo grote als kleine.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>zo verleiden wij</u></tr>
<tr><td><td>
  Namelijk van den rechten weg die tot de zaligheid leidt.
</tr><tr><td>&nbsp;</tr>
<tr><td valign="top"><a name="29"><b>29)</b><td><u>de waarheid is in ons niet.</u></tr>
<tr><td><td>
  Dat is, Gods Woord, hetwelk de waarheid genoemd wordt, <a href="jh_17.html#17" target="kanttekening_referentie">Joh.  17:17</a>, en doorgaans anders leert. Of zulke mening of inbeelding  bestaat in onwaarheid.
</tr><tr><td>&nbsp;</tr>
<tr><td valign="top"><a name="30"><b>30)</b><td><u>belijden, Hij is</u></tr>
<tr><td><td>
  Namelijk voor God, met waar berouw en betering.
</tr><tr><td>&nbsp;</tr>
<tr><td valign="top"><a name="31"><b>31)</b><td><u>getrouw en</u></tr>
<tr><td><td>
  Namelijk in Zijn beloften, die Hij den boetvaardigen zondaren  gedaan heeft.
</tr><tr><td>&nbsp;</tr>
<tr><td valign="top"><a name="32"><b>32)</b><td><u>rechtvaardig,</u></tr>
<tr><td><td>
  Dat is, niet dat de belijdenis der zonden naar de  rechtvaardigheid Gods de vergeving der zonden zou verdienen,  maar dit woord verklaart het voorgaande, daar de  rechtvaardigheid vereist, dat iemand volbrengt het geen Hij  beloofd heeft. Zie <a href="ps_143.html#1" target="kanttekening_referentie">Ps. 143:1</a>; <a href="2pt_1.html#1" target="kanttekening_referentie">2 Petr. 1:1</a>.
</tr><tr><td>&nbsp;</tr>
<tr><td valign="top"><a name="33"><b>33)</b><td><u>maken wij Hem</u></tr>
<tr><td><td>
  Namelijk zoveel in ons is; dat is, beschuldigen Hem van leugen,  alzo Hij in Zijn woord anders getuigt.
</tr><tr><td>&nbsp;</tr>
<tr><td valign="top"><a name="34"><b>34)</b><td><u>Zijn woord is</u></tr>
<tr><td><td>
  Dat is, <font color="green">de waarheid;</font> namelijk die God in Zijn Woord voorstelt,  gelijk Hij spreekt 1 <a href="jh_1.html#8" target="kanttekening_referentie">Joh. 1:8</a>.
</tr><tr><td>&nbsp;</tr>
</table>
