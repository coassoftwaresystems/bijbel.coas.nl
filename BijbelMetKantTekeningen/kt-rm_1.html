<table border="0">
<tr><td valign="top"><a name="1"><b>1)</b><td><u>een dienstknecht van Jezus Christus,</u></tr>
<tr><td><td>
  Waarom Paulus, die tevoren Saulus heet, den naam Paulus in al  zijne zendbrieven heeft gehouden, daarvan zie de reden in de  aantekening <a href="hd_13.html#9" target="kanttekening_referentie">Hand. 13:9</a>.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>Een geroepen apostel,</u></tr>
<tr><td><td>
  Of, <font color="green">geroepen tot een apostel</font>; welken titel hij zichzelven hier  geeft, om terstond in het begin aan te wijzen dat de  vermaningen, die hij in dezen brief den Romeinen doet, naar eis  van zijne beroeping geschieden; zie <a href="hd_9.html#15" target="kanttekening_referentie">Hand. 9:15</a>; <a href="2ko_5.html#19" target="kanttekening_referentie">2 Cor. 5:19</a>,20.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>afgezonderd</u></tr>
<tr><td><td>
  Namelijk van moeders lichaam aan in Gods voornemen, <a href="gl_1.html#15" target="kanttekening_referentie">Gal. 1:15</a>,  en daarna inderdaad door het bevel des Heiligen Geestes, om het  Evangelie onder de heidenen te verkondigen; <a href="hd_13.html#2" target="kanttekening_referentie">Hand. 13:2</a>.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>tot het evangelie Gods,</u></tr>
<tr><td><td>
  Namelijk om hetzelve te prediken.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>Schriften)</u></tr>
<tr><td><td>
  Namelijk des Ouden Testaments.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>geworden is</u></tr>
<tr><td><td>
  Of, <font color="green">geboren</font>; gelijk <a href="gl_4.html#4" target="kanttekening_referentie">Gal. 4:4</a>.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>zaad van Davids,</u></tr>
<tr><td><td>
  Dat is, nakomelingen.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>naar het vlees;</u></tr>
<tr><td><td>
  Dat is, naar zijn menselijke natuur; <a href="jh_1.html#14" target="kanttekening_referentie">Joh. 1:14</a>; <a href="1tm_3.html#16" target="kanttekening_referentie">1 Tim. 3:16</a>.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>krachtelijk</u></tr>
<tr><td><td>
  Gr. <font color="green">in kracht</font>, of <font color="green">met kracht</font>.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>bewezen is te zijn</u></tr>
<tr><td><td>
  Of, <font color="green">verklaard</font>. Grieks <font color="green">bepaald</font>.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>naar den Geest</u></tr>
<tr><td><td>
  Dat is, naar Zijn goddelijke natuur, die ook een eeuwige Geest  genaamd wordt; <a href="hb_9.html#14" target="kanttekening_referentie">Hebr. 9:14</a>; zie ook <a href="1tm_3.html#16" target="kanttekening_referentie">1 Tim. 3:16</a>; <a href="1pt_3.html#18" target="kanttekening_referentie">1 Petr. 3:18</a>.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>heiligmaking,</u></tr>
<tr><td><td>
  Of, <font color="green">der heiligheid</font>; dat is, die in Zichzelven heilig is, en door  Zijne verdienste en kracht ons heilig maakt; <a href="hb_2.html#11" target="kanttekening_referentie">Hebr. 2:11</a>.
</tr><tr><td>&nbsp;</tr>
<tr><td valign="top"><a name="13"><b>13)</b><td><u>uit de opstanding der doden)</u></tr>
<tr><td><td>
  Dat is, doordien Hij Zichzelven uit de doden heeft opgewekt;  <a href="jh_2.html#19" target="kanttekening_referentie">Joh. 2:19</a>,21 en <a href="jh_10.html#18" target="kanttekening_referentie">Joh. 10:18</a>.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>genade en het apostelschap,</u></tr>
<tr><td><td>
  Dat is, de genade des apostelschaps, of de genade tot bekering,  en bovendien tot het apostelschap.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>tot gehoorzaamheid des geloofs</u></tr>
<tr><td><td>
  Dat is, om de heidenen te brengen tot gehoorzaamheid aan  Christus, en tot het geloof; <a href="hd_26.html#16" target="kanttekening_referentie">Hand. 26:16</a>.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>voor Zijnen Naam;</u></tr>
<tr><td><td>
  Dat is, opdat <font color="green">Christus'</font> naam hun bekend en van hen verheerlijkt  zou worden. Of, <font color="green">in, uit Zijnen naam</font>; <a href="2ko_5.html#20" target="kanttekening_referentie">2 Cor. 5:20</a>.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>Onder welken gij ook zijt,</u></tr>
<tr><td><td>
  Grieks in.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>geroepenen van Jezus Christus!)</u></tr>
<tr><td><td>
  Dat is, die niet alleen uiterlijk door het woord, maar ook door  de kracht des Geestes van <font color="green">Christus</font> inwendiglijk tot de  gemeenschap van <font color="green">Christus</font> zijt geroepen en gekomen. Waarom hij  hen ook in het volgende vs. <font color="green">geroepen heiligen</font> en <font color="green">geliefden Gods</font>  noemt. Zie <a href="rm_8.html#28" target="kanttekening_referentie">Rom. 8:28</a>; <a href="1ko_1.html#2" target="kanttekening_referentie">1 Cor. 1:2</a>. Want hoewel ook in deze  gemeente, gelijk als in andere, huichelaars konden zijn, zo  noemt hij die nochtans altijd in het begin zijner brieven, naar  den eis der liefde, van het beste deel onder hen.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>Gods,</u></tr>
<tr><td><td>
  Of, <font color="green">van God;</font> 1 <a href="jh_4.html#10" target="kanttekening_referentie">Joh. 4:10</a>,19.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>genade zij u,</u></tr>
<tr><td><td>
  Onder deze twee woorden wordt, naar de wijze van spreken der  Hebre&euml;n, begrepen alle geestelijke en lichamelijke welstand; en  wordt door het woord <font color="green">genade</font> verstaan de oorsprong of fontein van  alle weldaden Gods over ons, en door het woord <font color="green">vrede</font> de vruchten  en het gevoelen van dien. Zie <a href="ps_63.html#4" target="kanttekening_referentie">Ps. 63:4</a>; <a href="jh_16.html#33" target="kanttekening_referentie">Joh. 16:33</a>; <a href="rm_5.html#1" target="kanttekening_referentie">Rom. 5:1</a>;  <a href="fl_4.html#7" target="kanttekening_referentie">Filipp. 4:7</a>.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>verkondigd wordt</u></tr>
<tr><td><td>
  Dat is, ruchtbaar en bekend gemaakt wordt, in de gemeenten van  de gehele wereld. Een figuurlijke manier van spreken, die alhier  nochtans gegrond is, overmits er uit alle gewesten van de wereld  te Rome kwamen, die zulks elk in zijn land konden verhalen.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>in mijn geest,</u></tr>
<tr><td><td>
  Of, <font color="green">met mijnen geest;</font> dat is, van ganser harte.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>in het Evangelie Zijns Zoons,</u></tr>
<tr><td><td>
  Dat is, in het verkondigen des Evangelies, gelijk <a href="rm_1.html#1" target="kanttekening_referentie">Rom. 1:1</a>.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>of mogelijk mij nog</u></tr>
<tr><td><td>
  Of, <font color="green">indien mij nog te eniger tijd een voorspoedige reis gegeven</font>  <font color="green">werd door den wil Gods, dat ik tot u mag komen.</font>
</tr><tr><td>&nbsp;</tr>
<tr><td valign="top"><a name="25"><b>25)</b><td><u>door den wil van God,</u></tr>
<tr><td><td>
  Grieks <font color="green">in den wil Gods.</font> Dit doet <font color="green">hij</font> daarbij, omdat hij in het  verbreiden des Evangelies de orde volgde, die hem God door  Zijnen Geest voorschreef; <a href="hd_16.html#7" target="kanttekening_referentie">Hand. 16:7</a>,9,10.
</tr><tr><td>&nbsp;</tr>
<tr><td valign="top"><a name="26"><b>26)</b><td><u>vertroost te worden onder u,</u></tr>
<tr><td><td>
  Of, <font color="green">vermaand;</font> want het Griekse woord betekent beide, en beide  kan op Paulus toegepast worden, alzo zelf ook de engelen door de  gemeente Gods nader kennis en ervaring krijgen van de menigerlei  wijsheid Gods: <a href="ef_3.html#10" target="kanttekening_referentie">Ef. 3:10</a>; <a href="1pt_1.html#12" target="kanttekening_referentie">1 Petr. 1:12</a>.
</tr><tr><td>&nbsp;</tr>
<tr><td valign="top"><a name="27"><b>27)</b><td><u>Grieken en Barbaren,</u></tr>
<tr><td><td>
  Onder deze twee eerste worden alle soorten van heidenen  verstaan, <a href="hd_28.html#2" target="kanttekening_referentie">Hand. 28:2</a>, en door <font color="green">wijzen en onwijzen</font> allerlei mensen  in het bijzonder onder de Grieken of Barbaren; en het schijnt  dat Paulus daarmede de gunst der Romeinen wil verwekken, omdat  zij zichzelven de kloekste en wijste van alle mensen hielden.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>ben ik een schuldenaar.</u></tr>
<tr><td><td>
  Dat is, ben ik behouden, uit kracht van mijn beroep, het  Evangelie te prediken.
</tr><tr><td>&nbsp;</tr>
<tr><td valign="top"><a name="29"><b>29)</b><td><u>hetgeen in mij is,</u></tr>
<tr><td><td>
  Of, <font color="green">wat mij aangaat, ik ben volvaardig.</font>
</tr><tr><td>&nbsp;</tr>
<tr><td valign="top"><a name="30"><b>30)</b><td><u>ik schaam mij des Evangelies van Christus niet;</u></tr>
<tr><td><td>
  Of, <font color="green">ik schroom niet;</font> dat is, ik zoek mij niet te ontslaan, of te  onttrekken van het verkondigen des Evangelies, gelijk men doet  van zaken, waarover men zich schaamt.
</tr><tr><td>&nbsp;</tr>
<tr><td valign="top"><a name="31"><b>31)</b><td><u>een kracht Gods tot zaligheid</u></tr>
<tr><td><td>
  Dat is, een krachtig middel van God daartoe verordineerd, gelijk  <a href="1ko_1.html#18" target="kanttekening_referentie">1 Cor. 1:18</a>.
</tr><tr><td>&nbsp;</tr>
<tr><td valign="top"><a name="32"><b>32)</b><td><u>eerst den Jood,</u></tr>
<tr><td><td>
  Want het Evangelie moest eerst den Joden en daarna den heidenen  verkondigd worden; <a href="hd_13.html#46" target="kanttekening_referentie">Hand. 13:46</a>.
</tr><tr><td>&nbsp;</tr>
<tr><td valign="top"><a name="33"><b>33)</b><td><u>de rechtvaardigheid Gods</u></tr>
<tr><td><td>
  Dat is, de rechtvaardigheid, waardoor wij voor het gericht Gods  kunnen bestaan, welke is alleen de rechtvaardigheid van  <font color="green">Christus,</font> die ons van God wordt geschonken en door het geloof  toegerekend.
</tr><tr><td>&nbsp;</tr>
<tr><td valign="top"><a name="34"><b>34)</b><td><u>uit geloof tot geloof;</u></tr>
<tr><td><td>
  Dat is, tot dagelijkse toeneming en versterking in het geloof;  zie dergelijke <a href="2ko_3.html#18" target="kanttekening_referentie">2 Cor. 3:18</a>.
</tr><tr><td>&nbsp;</tr>
<tr><td valign="top"><a name="35"><b>35)</b><td><u>rechtvaardige</u></tr>
<tr><td><td>
  Of, <font color="green">de rechtvaardige uit het geloof zal leven;</font> hetwelk met den  Hebreeuwsen tekst, <a href="hk_2.html#4" target="kanttekening_referentie">Hab. 2:4</a>, en met het oogmerk van Paulus  alhier ook wel overeenkomt.
</tr><tr><td>&nbsp;</tr>
<tr><td valign="top"><a name="36"><b>36)</b><td><u>de toorn Gods wordt</u></tr>
<tr><td><td>
  Dat is, de straffen, die God uit den hemel zendt, gelijk <a href="rm_1.html#24" target="kanttekening_referentie">Rom.  1:24</a>,26,28, nader wordt uitgedrukt, welke niet dan over  onrechtvaardigen worden gezonden.
</tr><tr><td>&nbsp;</tr>
<tr><td valign="top"><a name="37"><b>37)</b><td><u>goddeloosheid,</u></tr>
<tr><td><td>
  Daardoor worden verstaan alle zonden, strijdende tegen de eerste  tafel, die verhaald worden in enige volgende verzen.
</tr><tr><td>&nbsp;</tr>
<tr><td valign="top"><a name="38"><b>38)</b><td><u>ongerechtigheid der mensen,</u></tr>
<tr><td><td>
  Hierdoor worden verstaan de zonden tegen de tweede tafel, die  van <a href="rm_1.html#29" target="kanttekening_referentie">Rom. 1:29</a> aan verhaald worden.
</tr><tr><td>&nbsp;</tr>
<tr><td valign="top"><a name="39"><b>39)</b><td><u>de waarheid</u></tr>
<tr><td><td>
  Dat is, de kennis van God en Zijne eer, die Hij den mensen zelfs  door de natuur heeft geopenbaard, gelijk blijkt uit de volgende  verzen.
</tr><tr><td>&nbsp;</tr>
<tr><td valign="top"><a name="40"><b>40)</b><td><u>in ongerechtigheid</u></tr>
<tr><td><td>
  Dat is, tegen alle recht en billijkheid, welke vereist, dat men  Gode geeft wat Hem toekomt.
</tr><tr><td>&nbsp;</tr>
<tr><td valign="top"><a name="41"><b>41)</b><td><u>ten onder houden.</u></tr>
<tr><td><td>
  Dat is, onderdrukken, hun eigen gemoederen geweld doende, dewijl  zij beter weten dan zij doen.
</tr><tr><td>&nbsp;</tr>
<tr><td valign="top"><a name="42"><b>42)</b><td><u>hetgeen van God kennelijk is,</u></tr>
<tr><td><td>
  Namelijk zoveel als een mens zonder Gods Woord uit de natuur van  God weten kan.
</tr><tr><td>&nbsp;</tr>
<tr><td valign="top"><a name="43"><b>43)</b><td><u>hen openbaar is;</u></tr>
<tr><td><td>
  Dat is, in het binnenste van hun gemoed; of <font color="green">onder hen;</font> dat is,  onder hunne wijzen en geleerden, die hiervan zeer vele klare en  wijze spreuken en redenen in hunne schriften hebben nagelaten,  hoewel zij zelf daartegen gedaan hebben.
</tr><tr><td>&nbsp;</tr>
<tr><td valign="top"><a name="44"><b>44)</b><td><u>heeft het hun geopenbaard.</u></tr>
<tr><td><td>
  Namelijk eensdeels door de wet der natuur, in hunne  conscienti&euml;n, <a href="jh_1.html#9" target="kanttekening_referentie">Joh. 1:9</a>; anderdeels door het aanschouwen der  schepselen Gods, waardoor Zijne eigenschappen gelijk als getast  worden; <a href="ps_19.html#2" target="kanttekening_referentie">Ps. 19:2</a>, en <a href="ps_148.html#4" target="kanttekening_referentie">Ps. 148:4</a>,5,6; <a href="hd_14.html#15" target="kanttekening_referentie">Hand. 14:15</a>; en <a href="hd_17.html#24" target="kanttekening_referentie">Hand. 17:24</a>,  enz.
</tr><tr><td>&nbsp;</tr>
<tr><td valign="top"><a name="45"><b>45)</b><td><u>onzienlijke dingen worden</u></tr>
<tr><td><td>
  Dat is, goddelijke eigenschappen.
</tr><tr><td>&nbsp;</tr>
<tr><td valign="top"><a name="46"><b>46)</b><td><u>schepselen verstaan</u></tr>
<tr><td><td>
  Grieks <font color="green">maakselen,</font> of <font color="green">gemaakte dingen.</font>
</tr><tr><td>&nbsp;</tr>
<tr><td valign="top"><a name="47"><b>47)</b><td><u>Zijn eeuwige kracht</u></tr>
<tr><td><td>
  Waardoor verstaan wordt de eigenschap Gods, waardoor alle dingen  zijn geschapen en hun begin hebben, welke daarom, gelijk ook  Zijn wezen, eeuwig moet zijn, omdat zij voor alle dingen is en  ene oorzaak van alles.
</tr><tr><td>&nbsp;</tr>
<tr><td valign="top"><a name="48"><b>48)</b><td><u>Goddelijkheid,</u></tr>
<tr><td><td>
  Hierdoor verstaat hij de andere eigenschappen der majesteit  Gods, welker voetstappen en beeltenissen in Gods schepselen  blijkbaar zijn, als Zijne goedheid, wijsheid, gerechtigheid,  enz.
</tr><tr><td>&nbsp;</tr>
<tr><td valign="top"><a name="49"><b>49)</b><td><u>niet te verontschuldigen zouden zijn.</u></tr>
<tr><td><td>
  Grieks <font color="green">onverontschuldigd,</font> of <font color="green">alzo dat zij niet te</font>  <font color="green">verontschuldigen zijn;</font> namelijk voor Gods rechtvaardig oordeel,  alsof zij niet geweten hadden wat zij schuldig waren te doen.
</tr><tr><td>&nbsp;</tr>
<tr><td valign="top"><a name="50"><b>50)</b><td><u>God kennende,</u></tr>
<tr><td><td>
  Namelijk op zulke wijze als tevoren verklaard is.
</tr><tr><td>&nbsp;</tr>
<tr><td valign="top"><a name="51"><b>51)</b><td><u>als God niet hebben verheerlijkt of gedankt;</u></tr>
<tr><td><td>
  Dat is, gelijk het Zijn goddelijke majesteit toebehoorde, zelfs  naar de kennis, die zij van Hem hadden.
</tr><tr><td>&nbsp;</tr>
<tr><td valign="top"><a name="52"><b>52)</b><td><u>verijdeld geworden</u></tr>
<tr><td><td>
  Dat is, zij zijn door hunne overleggingen vervallen tot ijdele  bedenkingen van God en van Zijn dienst, en hebben die gericht,  niet naar de kennis, die zij van God hadden, maar naar de  genegenheid van hun verdorven zinnen, in het uitvinden van  ijdele godsdiensten, en in het verzinnen van vele fabuleuze en  ijdele goden, waardoor de kennis van God meer en meer onder hen  is verduisterd.
</tr><tr><td>&nbsp;</tr>
<tr><td valign="top"><a name="53"><b>53)</b><td><u>voor wijzen,</u></tr>
<tr><td><td>
  Dit zegt hij van hunne geleerden of wijsgeren, die een schijn  wilden hebben van wijsheid, en somwijlen wel beter schenen te  gevoelen en te spreken, maar nochtans de verkeerdheid en  ijdelheid van anderen inderdaad dwaselijk navolgden; <a href="2kn_17.html#29" target="kanttekening_referentie">2 Kon.  17:29</a>.
</tr><tr><td>&nbsp;</tr>
<tr><td valign="top"><a name="54"><b>54)</b><td><u>des onverderfelijken Gods</u></tr>
<tr><td><td>
  Dat is, die niet alleen in wezen, maar ook in eigenschappen  onveranderlijk is.
</tr><tr><td>&nbsp;</tr>
<tr><td valign="top"><a name="55"><b>55)</b><td><u>veranderd</u></tr>
<tr><td><td>
  Of, <font color="green">verwisseld voor de gelijkenis;</font> dat is voor een beeld, dat  naar de gelijkenis van een sterflijk mens gemaakt is, ja ook van  gevogelte, enz. Zie <a href="lv_27.html#10" target="kanttekening_referentie">Lev. 27:10</a>; <a href="ps_106.html#20" target="kanttekening_referentie">Ps. 106:20</a>; <a href="jr_2.html#11" target="kanttekening_referentie">Jer. 2:11</a>; want dat  al deze soorten van afgoderij onder de heidenen gebruikelijk  zijn geweest, is openbaar uit hunne schriften. Zie ook <a href="dt_4.html#15" target="kanttekening_referentie">Deut.  4:15</a>, enz.; <a href="hd_17.html#29" target="kanttekening_referentie">Hand. 17:29</a>, enz.
</tr><tr><td>&nbsp;</tr>
<tr><td valign="top"><a name="56"><b>56)</b><td><u>Daarom heeft God</u></tr>
<tr><td><td>
  Namelijk om deze afgoderij en de ontering, die zij God daarmede  aandeden. Zie <a href="ps_106.html#20" target="kanttekening_referentie">Ps. 106:20</a>; <a href="js_40.html#17" target="kanttekening_referentie">Jes. 40:17</a>,18.
</tr><tr><td>&nbsp;</tr>
<tr><td valign="top"><a name="57"><b>57)</b><td><u>overgegeven</u></tr>
<tr><td><td>
  Dat is, die hun kwade begeerten niet ingetoomd, maar hun gang  hebben laten gaan, <a href="ps_81.html#13" target="kanttekening_referentie">Ps. 81:13</a>; <a href="hd_14.html#16" target="kanttekening_referentie">Hand. 14:16</a>, en zich door Zijn  rechtvaardig oordeel van Zijne gaven, die zij verachtten en  misbruikten, meer en meer ontbloten, <a href="mt_25.html#28" target="kanttekening_referentie">Matth. 25:28</a>, en hen  verlatende den Satan overgegeven, die hen tot alle boosheid  verzoekt en verleidt; <a href="1sm_16.html#15" target="kanttekening_referentie">1 Sam. 16:15</a>; <a href="mt_6.html#13" target="kanttekening_referentie">Matth. 6:13</a>.
</tr><tr><td>&nbsp;</tr>
<tr><td valign="top"><a name="58"><b>58)</b><td><u>in de begeerlijkheden hunner harten</u></tr>
<tr><td><td>
  In <a href="rm_1.html#26" target="kanttekening_referentie">Rom. 1:26</a> wordt hetzelfde gezegd, <font color="green">tot oneerlijke bewegingen;</font>  niet dat God zulke oneerlijke begeerlijkheden of bewegingen  werkt, want die zijn uit God niet; <a href="jk_1.html#13" target="kanttekening_referentie">Jak. 1:13</a>; 1 <a href="jh_2.html#16" target="kanttekening_referentie">Joh. 2:16</a>; zie  hiervan breder de voorgaande 59 aantekeningen.
</tr><tr><td>&nbsp;</tr>
<tr><td valign="top"><a name="59"><b>59)</b><td><u>onder elkander te onteren.</u></tr>
<tr><td><td>
  Of, <font color="green">in zichzelven.</font>
</tr><tr><td>&nbsp;</tr>
<tr><td valign="top"><a name="60"><b>60)</b><td><u>de waarheid Gods</u></tr>
<tr><td><td>
  Dat is de kennis, die zij van God hadden. Zie <a href="rm_1.html#18" target="kanttekening_referentie">Rom. 1:18</a>.
</tr><tr><td>&nbsp;</tr>
<tr><td valign="top"><a name="61"><b>61)</b><td><u>veranderd hebben in de leugen,</u></tr>
<tr><td><td>
  Of, <font color="green">verwisseld voor</font> leugenachtige verzinselen van ijdele goden  en godsdiensten.
</tr><tr><td>&nbsp;</tr>
<tr><td valign="top"><a name="62"><b>62)</b><td><u>boven den Schepper,</u></tr>
<tr><td><td>
  Dat is, meer van den Schepper zelf, die zij nevens hunne afgoden  wel somwijlen, maar weinig hebben gediend, <a href="hd_17.html#23" target="kanttekening_referentie">Hand. 17:23</a>, of ook  den Schepper voorbijgaande, dien het merendeel van hen noch  hebben gekend noch gediend; <a href="gl_4.html#8" target="kanttekening_referentie">Gal. 4:8</a>.
</tr><tr><td>&nbsp;</tr>
<tr><td valign="top"><a name="63"><b>63)</b><td><u>oneerlijke bewegingen;</u></tr>
<tr><td><td>
  Grieks <font color="green">bewegingen der oneer;</font> dat is, oneerlijke of schandelijke  bewegingen. Want gelijk <a href="1th_4.html#4" target="kanttekening_referentie">1 Thess. 4:4</a>,5, wij vermaand worden, ons  vat te bezitten in ere, dat is onze lichamen te onthouden van  onkuisheid, alzo degenen, die zich tot onkuisheid begeven, die  onteren zichzelven en hunne lichamen, <a href="1ko_6.html#18" target="kanttekening_referentie">1 Cor. 6:18</a>, voornamelijk  die zulke stomme zonden toen bedreven, hetzij dat zij zulks  deden, of leden.
</tr><tr><td>&nbsp;</tr>
<tr><td valign="top"><a name="64"><b>64)</b><td><u>de vergelding van hun dwaling,</u></tr>
<tr><td><td>
  Dat is, de rechtvaardige straf van hun afgodendienst of het  rechte loon. Want de afgodendienst, die geestelijke hoererij is,  wordt gemeenlijk van God gestraft met lichamelijke, gelijk men  die twee zonden gemeenlijk bij elkander ziet regeren. Zie <a href="nm_25.html#1" target="kanttekening_referentie">Num.  25:1</a>,2; <a href="op_17.html#1" target="kanttekening_referentie">Openb. 17:1</a>,2, enz.
</tr><tr><td>&nbsp;</tr>
<tr><td valign="top"><a name="65"><b>65)</b><td><u>in erkentenis</u></tr>
<tr><td><td>
  Namelijk die zij uit de wet der natuur en het aanschouwen der  geschapen dingen hadden ontvangen, <a href="rm_1.html#20" target="kanttekening_referentie">Rom. 1:20</a>.
</tr><tr><td>&nbsp;</tr>
<tr><td valign="top"><a name="66"><b>66)</b><td><u>te houden,</u></tr>
<tr><td><td>
  Grieks <font color="green">te hebben.</font>
</tr><tr><td>&nbsp;</tr>
<tr><td valign="top"><a name="67"><b>67)</b><td><u>in een verkeerden zin,</u></tr>
<tr><td><td>
  Grieks <font color="green">tot een zin zonder recht oordeel,</font> of <font color="green">een verwerpelijken</font>  <font color="green">zin;</font> dat is, die het goed van het kwaad, het eerlijke van het  oneerlijke niet beproeft of onderscheidt.
</tr><tr><td>&nbsp;</tr>
<tr><td valign="top"><a name="68"><b>68)</b><td><u>ongerechtigheid,</u></tr>
<tr><td><td>
  Hier beginnen verhaald te worden de zonden, die onder de  heidenen heerschappij hadden, tegen de tweede tafel der wet;  waarvan de ongerechtigheid de fontein is, uit welke de andere  als beken vloeien.
</tr><tr><td>&nbsp;</tr>
<tr><td valign="top"><a name="69"><b>69)</b><td><u>boosheid,</u></tr>
<tr><td><td>
  Of, <font color="green">ergheid.</font>
</tr><tr><td>&nbsp;</tr>
<tr><td valign="top"><a name="70"><b>70)</b><td><u>kwaadaardigheid;</u></tr>
<tr><td><td>
  Dat is, verkeerdheid van zinnen, als men alles ten kwaadste  duidt.
</tr><tr><td>&nbsp;</tr>
<tr><td valign="top"><a name="71"><b>71)</b><td><u>achterklappers,</u></tr>
<tr><td><td>
  Of, <font color="green">tegensprekers.</font>
</tr><tr><td>&nbsp;</tr>
<tr><td valign="top"><a name="72"><b>72)</b><td><u>haters Gods,</u></tr>
<tr><td><td>
  Of, <font color="green">van God gehaat.</font> Doch alzo hier gesproken wordt van de  heersende zonden der heidenen, zo wordt het beter in dezen zin  genomen; gelijk <a href="rm_8.html#7" target="kanttekening_referentie">Rom. 8:7</a>, de wijsheid des vleses vijandschap  Gods gezegd wordt. Want die worden met recht gezegd God te  haten, die liefhebben hetgeen God haat en haten hetgeen God  gebiedt; <a href="ex_20.html#5" target="kanttekening_referentie">Exod. 20:5</a>.
</tr><tr><td>&nbsp;</tr>
<tr><td valign="top"><a name="73"><b>73)</b><td><u>smaders, hovaardigen,</u></tr>
<tr><td><td>
  Dat is, die smaadheid of ongelijk anderen aandoen met woorden of  werken.
</tr><tr><td>&nbsp;</tr>
<tr><td valign="top"><a name="74"><b>74)</b><td><u>laatdunkenden,</u></tr>
<tr><td><td>
  Of, <font color="green">roemgierigen, pochers.</font>
</tr><tr><td>&nbsp;</tr>
<tr><td valign="top"><a name="75"><b>75)</b><td><u>zonder natuurlijke liefde,</u></tr>
<tr><td><td>
  Het Griekse woord betekent de affectie of liefde, die er is  tussen ouders en kinderen. Deze zonde heerste ook onder de  heidenen, die hunne kinderen den afgoden opofferden, tot  vondelingen legden, ombrachten, zonder tegen de wetten te  misdoen.
</tr><tr><td>&nbsp;</tr>
<tr><td valign="top"><a name="76"><b>76)</b><td><u>daar zij het recht Gods weten</u></tr>
<tr><td><td>
  Dat is, daar hun onderscheid tussen goed en kwaad van God in de  natuur is ingeplant, en een gevoelen van de straf, die God over  het kwaad wil oefenen; <a href="rm_2.html#14" target="kanttekening_referentie">Rom. 2:14</a>,15.
</tr><tr><td>&nbsp;</tr>
<tr><td valign="top"><a name="77"><b>77)</b><td><u>een welgevallen hebben</u></tr>
<tr><td><td>
  Dat is de opperste trap der boosheid, het kwaad niet alleen te  doen, maar ook een vermaak daarin te hebben, dat anderen het  doen.
</tr><tr><td>&nbsp;</tr>
</table>
