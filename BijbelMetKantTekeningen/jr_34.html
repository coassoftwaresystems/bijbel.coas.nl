<HTML>
<HEAD>
<TITLE>
Jeremia 34
</TITLE>
</HEAD>
<BODY BGCOLOR="#FFFFFF">
<A HREF=jr1.htm TARGET="bijbeltekst">1</A>
<A HREF=jr2.htm TARGET="bijbeltekst">2</A>
<A HREF=jr3.htm TARGET="bijbeltekst">3</A>
<A HREF=jr4.htm TARGET="bijbeltekst">4</A>
<A HREF=jr5.htm TARGET="bijbeltekst">5</A>
<A HREF=jr6.htm TARGET="bijbeltekst">6</A>
<A HREF=jr7.htm TARGET="bijbeltekst">7</A>
<A HREF=jr8.htm TARGET="bijbeltekst">8</A>
<A HREF=jr9.htm TARGET="bijbeltekst">9</A>
<A HREF=jr10.htm TARGET="bijbeltekst">10</A>
<A HREF=jr11.htm TARGET="bijbeltekst">11</A>
<A HREF=jr12.htm TARGET="bijbeltekst">12</A>
<A HREF=jr13.htm TARGET="bijbeltekst">13</A>
<A HREF=jr14.htm TARGET="bijbeltekst">14</A>
<A HREF=jr15.htm TARGET="bijbeltekst">15</A>
<A HREF=jr16.htm TARGET="bijbeltekst">16</A>
<A HREF=jr17.htm TARGET="bijbeltekst">17</A>
<A HREF=jr18.htm TARGET="bijbeltekst">18</A>
<A HREF=jr19.htm TARGET="bijbeltekst">19</A>
<A HREF=jr20.htm TARGET="bijbeltekst">20</A>
<A HREF=jr21.htm TARGET="bijbeltekst">21</A>
<A HREF=jr22.htm TARGET="bijbeltekst">22</A>
<A HREF=jr23.htm TARGET="bijbeltekst">23</A>
<A HREF=jr24.htm TARGET="bijbeltekst">24</A>
<A HREF=jr25.htm TARGET="bijbeltekst">25</A>
<A HREF=jr26.htm TARGET="bijbeltekst">26</A>
<A HREF=jr27.htm TARGET="bijbeltekst">27</A>
<A HREF=jr28.htm TARGET="bijbeltekst">28</A>
<A HREF=jr29.htm TARGET="bijbeltekst">29</A>
<A HREF=jr30.htm TARGET="bijbeltekst">30</A>
<A HREF=jr31.htm TARGET="bijbeltekst">31</A>
<A HREF=jr32.htm TARGET="bijbeltekst">32</A>
<A HREF=jr33.htm TARGET="bijbeltekst">33</A>
34
<A HREF=jr35.htm TARGET="bijbeltekst">35</A>
<A HREF=jr36.htm TARGET="bijbeltekst">36</A>
<A HREF=jr37.htm TARGET="bijbeltekst">37</A>
<A HREF=jr38.htm TARGET="bijbeltekst">38</A>
<A HREF=jr39.htm TARGET="bijbeltekst">39</A>
<A HREF=jr40.htm TARGET="bijbeltekst">40</A>
<A HREF=jr41.htm TARGET="bijbeltekst">41</A>
<A HREF=jr42.htm TARGET="bijbeltekst">42</A>
<A HREF=jr43.htm TARGET="bijbeltekst">43</A>
<A HREF=jr44.htm TARGET="bijbeltekst">44</A>
<A HREF=jr45.htm TARGET="bijbeltekst">45</A>
<A HREF=jr46.htm TARGET="bijbeltekst">46</A>
<A HREF=jr47.htm TARGET="bijbeltekst">47</A>
<A HREF=jr48.htm TARGET="bijbeltekst">48</A>
<A HREF=jr49.htm TARGET="bijbeltekst">49</A>
<A HREF=jr50.htm TARGET="bijbeltekst">50</A>
<A HREF=jr51.htm TARGET="bijbeltekst">51</A>
<A HREF=jr52.htm TARGET="bijbeltekst">52</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>Het woord, dat tot Jeremia geschied is van den HEERE (als <a href="kt-jr_34.html#1" target="kanttekeningen">Nebukadrezar,</a><sup>1)</sup> koning van Babel, en zijn ganse heir, en alle koninkrijken der aarde, die <I>onder</I> de heerschappij zijner hand waren, en al de volken tegen Jeruzalem streden, en tegen al haar steden), zeggende:
<TR><td valign=top><a name="2">2</a><td valign=top>Zo zegt de HEERE, de God Israels: Ga henen en spreek tot Zedekia, den koning van Juda, en zeg tot hem: Zo zegt de HEERE: Zie, Ik geef deze stad in de hand des konings van Babel, en hij zal ze met vuur verbranden.
<TR><td valign=top><a name="3">3</a><td valign=top>En gij zult van zijn hand niet ontkomen, maar <a href="kt-jr_34.html#2" target="kanttekeningen">zekerlijk gegrepen,</a><sup>2)</sup> en in zijn hand gegeven worden; en uw <a href="kt-jr_34.html#3" target="kanttekeningen">ogen zullen de ogen des konings van Babel zien,</a><sup>3)</sup> en zijn mond zal tot uw mond spreken, en gij zult te Babel komen.
<TR><td valign=top><a name="4">4</a><td valign=top>Maar hoor des HEEREN woord, o Zedekia, koning van Juda! zo zegt de HEERE van u: <a href="kt-jr_34.html#4" target="kanttekeningen">Gij zult door het zwaard niet sterven.</a><sup>4)</sup>
<TR><td valign=top><a name="5">5</a><td valign=top>Gij zult sterven in vrede, en <a href="kt-jr_34.html#5" target="kanttekeningen">naar de brandingen</a><sup>5)</sup> van uw vaderen, de vorige koningen, die voor u geweest zijn, alzo zullen zij over u branden, en u beklagen, <I>zeggende</I>: <a href="kt-jr_34.html#6" target="kanttekeningen">Och heer!</a><sup>6)</sup> want Ik heb het woord gesproken, spreekt de HEERE.
<TR><td valign=top><a name="6">6</a><td valign=top>En de profeet Jeremia sprak al deze woorden tot Zedekia, den koning van Juda, te Jeruzalem.
<TR><td valign=top><a name="7">7</a><td valign=top><a href="kt-jr_34.html#7" target="kanttekeningen">Als het heir des konings van Babel</a><sup>7)</sup> streed tegen Jeruzalem, en tegen al de overgeblevene steden van Juda, tegen <a href="kt-jr_34.html#8" target="kanttekeningen">Lachis</a><sup>8)</sup> en tegen <a href="kt-jr_34.html#9" target="kanttekeningen">Azeka;</a><sup>9)</sup> want deze, <I>zijnde</I> <a href="kt-jr_34.html#10" target="kanttekeningen">vaste steden,</a><sup>10)</sup> waren overgebleven onder de steden van Juda.
<TR><td valign=top><a name="8">8</a><td valign=top>Het woord, dat tot Jeremia geschied is van den HEERE, nadat de koning Zedekia een verbond <a href="kt-jr_34.html#11" target="kanttekeningen">gemaakt had</a><sup>11)</sup> met het <a href="kt-jr_34.html#12" target="kanttekeningen">ganse volk,</a><sup>12)</sup> dat te Jeruzalem was, om vrijheid <a href="kt-jr_34.html#13" target="kanttekeningen">voor hen uit te roepen.</a><sup>13)</sup>
<TR><td valign=top><a name="9">9</a><td valign=top>Dat een iegelijk zijn knecht, en een iegelijk zijn maagd, zijnde een Hebreer of een Hebreinne, zou laten vrijgaan; zodat niemand zich van hen, van een Jood, zijn broeder, zou <a href="kt-jr_34.html#14" target="kanttekeningen">doen dienen.</a><sup>14)</sup>
<TR><td valign=top><a name="10">10</a><td valign=top>Nu <a href="kt-jr_34.html#15" target="kanttekeningen">hoorden al de vorsten</a><sup>15)</sup> en al het volk, die het verbond hadden ingegaan, dat zij, een iegelijk zijn knecht, en een iegelijk zijn maagd zouden laten vrijgaan, zodat zij zich niet meer van hen zouden doen dienen; zij hoorden dan, en lieten hen gaan;
<TR><td valign=top><a name="11">11</a><td valign=top>Maar zij keerden daarna wederom, en deden de knechten en maagden <a href="kt-jr_34.html#16" target="kanttekeningen">wederkomen,</a><sup>16)</sup> die zij hadden laten vrijgaan, en zij brachten hen ten onder tot knechten en tot maagden.
<TR><td valign=top><a name="12">12</a><td valign=top>Daarom geschiedde des HEEREN woord tot Jeremia, van den HEERE, zeggende:
<TR><td valign=top><a name="13">13</a><td valign=top>Zo zegt de HEERE, de God Israels: Ik heb een verbond gemaakt met uw vaderen, ten dage, als Ik hen uit Egypteland, uit het <a href="kt-jr_34.html#17" target="kanttekeningen">diensthuis uitvoerde,</a><sup>17)</sup> zeggende:
<TR><td valign=top><a name="14">14</a><td valign=top>Ten einde van zeven jaren zult gij laten gaan, een iegelijk zijn broeder, een Hebreer, die u zal <a href="kt-jr_34.html#18" target="kanttekeningen">verkocht zijn,</a><sup>18)</sup> en u zes jaren gediend heeft; gij zult hem dan van u laten vrijgaan; maar uw vaders hoorden niet naar Mij, en neigden hun oor niet.
<TR><td valign=top><a name="15">15</a><td valign=top>Gijlieden nu waart heden <a href="kt-jr_34.html#19" target="kanttekeningen">wedergekeerd,</a><sup>19)</sup> en hadt gedaan, dat recht is in Mijn ogen, vrijheid uitroepende, een iegelijk voor zijn naaste; en gij hadt een verbond gemaakt voor Mijn aangezicht, in het huis, dat <a href="kt-jr_34.html#20" target="kanttekeningen">naar Mijn Naam genoemd is.</a><sup>20)</sup>
<TR><td valign=top><a name="16">16</a><td valign=top>Maar gij zijt weder omgekeerd, en hebt Mijn <a href="kt-jr_34.html#21" target="kanttekeningen">Naam ontheiligd,</a><sup>21)</sup> en doen <a href="kt-jr_34.html#22" target="kanttekeningen">wederkomen,</a><sup>22)</sup> een iegelijk zijn knecht, en een iegelijk zijn maagd, die gij hadt laten vrijgaan naar hun <a href="kt-jr_34.html#23" target="kanttekeningen">lust;</a><sup>23)</sup> en gij hebt hen ten ondergebracht, om ulieden te wezen tot knechten en tot maagden.
<TR><td valign=top><a name="17">17</a><td valign=top>Daarom zegt de HEERE alzo: Gijlieden hebt naar Mij niet gehoord, om vrijheid uit te roepen, een iegelijk voor zijn broeder, en een iegelijk voor zijn naaste; ziet, zo roep Ik uit tegen ulieden, spreekt de HEERE, een <a href="kt-jr_34.html#24" target="kanttekeningen">vrijheid ten zwaarde,</a><sup>24)</sup> ter pestilentie, en ten honger, en zal u overgeven ter <a href="kt-jr_34.html#25" target="kanttekeningen">beroering allen koninkrijken der aarde.</a><sup>25)</sup>
<TR><td valign=top><a name="18">18</a><td valign=top>En Ik zal de mannen overgeven, die Mijn verbond hebben overtreden, die niet <a href="kt-jr_34.html#26" target="kanttekeningen">bevestigd hebben de woorden des verbonds,</a><sup>26)</sup> dat zij voor Mijn aangezicht gemaakt hadden, <a href="kt-jr_34.html#27" target="kanttekeningen"><I>met</I> het kalf,</a><sup>27)</sup> dat zij in <a href="kt-jr_34.html#28" target="kanttekeningen">tweeen hadden gehouwen,</a><sup>28)</sup> en waren tussen zijn stukken doorgegaan:
<TR><td valign=top><a name="19">19</a><td valign=top>De vorsten van Juda, en de vorsten van Jeruzalem, de <a href="kt-jr_34.html#29" target="kanttekeningen">kamerlingen,</a><sup>29)</sup> en de priesteren, en al het volk des lands, die door de stukken des kalfs zijn doorgegaan.
<TR><td valign=top><a name="20">20</a><td valign=top>Ja, Ik zal hen overgeven in de hand hunner vijanden, en in de hand dergenen, die hun <a href="kt-jr_34.html#30" target="kanttekeningen">ziel zoeken;</a><sup>30)</sup> en hun <a href="kt-jr_34.html#31" target="kanttekeningen">dode lichamen</a><sup>31)</sup> zullen het gevogelte des hemels en het gedierte der aarde tot spijze zijn.
<TR><td valign=top><a name="21">21</a><td valign=top>Zelfs Zedekia, den koning van Juda, en zijn vorsten, zal Ik overgeven in de hand hunner vijanden, en in de hand dergenen, die hun ziel zoeken, te weten, in de hand van het heir des konings van Babel, die <a href="kt-jr_34.html#32" target="kanttekeningen">van ulieden <I>nu</I> zijn opgetogen.</a><sup>32)</sup>
<TR><td valign=top><a name="22">22</a><td valign=top>Ziet, Ik zal <a href="kt-jr_34.html#33" target="kanttekeningen">bevel geven,</a><sup>33)</sup> spreekt de HEERE, en zal hen weder tot deze stad brengen, en zij zullen tegen haar strijden, en zullen ze innemen, en zullen ze met vuur verbranden; en Ik zal de steden van Juda stellen <I>tot</I> een verwoesting, dat er niemand in wone.
<TR><TH COLSPAN=2>
</TABLE>
<BR>
<HR>
</BODY>
</HTML>
