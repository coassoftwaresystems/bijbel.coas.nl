<HTML>
<HEAD>
<TITLE>
Johannes 5
</TITLE>
</HEAD>
<BODY BGCOLOR="#FFFFFF">
<A HREF=jh1.htm TARGET="bijbeltekst">1</A>
<A HREF=jh2.htm TARGET="bijbeltekst">2</A>
<A HREF=jh3.htm TARGET="bijbeltekst">3</A>
<A HREF=jh4.htm TARGET="bijbeltekst">4</A>
5
<A HREF=jh6.htm TARGET="bijbeltekst">6</A>
<A HREF=jh7.htm TARGET="bijbeltekst">7</A>
<A HREF=jh8.htm TARGET="bijbeltekst">8</A>
<A HREF=jh9.htm TARGET="bijbeltekst">9</A>
<A HREF=jh10.htm TARGET="bijbeltekst">10</A>
<A HREF=jh11.htm TARGET="bijbeltekst">11</A>
<A HREF=jh12.htm TARGET="bijbeltekst">12</A>
<A HREF=jh13.htm TARGET="bijbeltekst">13</A>
<A HREF=jh14.htm TARGET="bijbeltekst">14</A>
<A HREF=jh15.htm TARGET="bijbeltekst">15</A>
<A HREF=jh16.htm TARGET="bijbeltekst">16</A>
<A HREF=jh17.htm TARGET="bijbeltekst">17</A>
<A HREF=jh18.htm TARGET="bijbeltekst">18</A>
<A HREF=jh19.htm TARGET="bijbeltekst">19</A>
<A HREF=jh20.htm TARGET="bijbeltekst">20</A>
<A HREF=jh21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>Na dezen was <a href="kt-jh_5.html#1" target="kanttekeningen">een feest der</a><sup>1)</sup> Joden, en Jezus ging op naar Jeruzalem.
<TR><td valign=top><a name="2">2</a><td valign=top>En er is te Jeruzalem aan de <a href="kt-jh_5.html#2" target="kanttekeningen">Schaaps <I>poort</I>,</a><sup>2)</sup> <a href="kt-jh_5.html#3" target="kanttekeningen">een badwater,</a><sup>3)</sup> hetwelk in het Hebreeuws toegenaamd wordt <a href="kt-jh_5.html#4" target="kanttekeningen">Bethesda,</a><sup>4)</sup> hebbende vijf <a href="kt-jh_5.html#5" target="kanttekeningen">zalen.</a><sup>5)</sup>
<TR><td valign=top><a name="3">3</a><td valign=top>In dezelve lag een grote menigte van kranken, blinden, kreupelen, <a href="kt-jh_5.html#6" target="kanttekeningen">verdorden,</a><sup>6)</sup> wachtende op de roering des waters.
<TR><td valign=top><a name="4">4</a><td valign=top>Want een engel daalde neder op <a href="kt-jh_5.html#7" target="kanttekeningen">zekeren tijd</a><sup>7)</sup> in dat badwater, en beroerde het water; die dan eerst daarin kwam, na de beroering van het water, die werd gezond, van wat ziekte hij ook bevangen was.
<TR><td valign=top><a name="5">5</a><td valign=top>En aldaar was een zeker mens, die acht en dertig jaren <a href="kt-jh_5.html#8" target="kanttekeningen">krank gelegen had.</a><sup>8)</sup>
<TR><td valign=top><a name="6">6</a><td valign=top>Jezus, ziende dezen liggen, en wetende, dat hij nu langen tijd gelegen had, zeide tot hem: Wilt gij gezond worden?
<TR><td valign=top><a name="7">7</a><td valign=top>De kranke antwoordde Hem: Heere, ik heb geen mens, om mij te werpen in het badwater, wanneer het water beroerd wordt; en terwijl ik kom, zo daalt een ander voor mij neder.
<TR><td valign=top><a name="8">8</a><td valign=top>Jezus zeide tot hem: Sta op, <a href="kt-jh_5.html#9" target="kanttekeningen">neem uw beddeken</a><sup>9)</sup> op, en wandel.
<TR><td valign=top><a name="9">9</a><td valign=top>En terstond werd de mens gezond, en nam zijn beddeken op en wandelde. En het was sabbat op denzelven dag.
<TR><td valign=top><a name="10">10</a><td valign=top>De Joden zeiden dan tot dengene, die genezen was: Het is sabbat; het is u niet geoorloofd het beddeken te dragen.
<TR><td valign=top><a name="11">11</a><td valign=top>Hij antwoordde hun: Die mij gezond gemaakt heeft, Die heeft mij gezegd: Neem uw beddeken op, en wandel.
<TR><td valign=top><a name="12">12</a><td valign=top>Zij vraagden hem dan: Wie is de Mens, Die u gezegd heeft: Neem uw beddeken op, en wandel?
<TR><td valign=top><a name="13">13</a><td valign=top>En die gezond gemaakt was, wist niet, Wie Hij was; want Jezus was <a href="kt-jh_5.html#10" target="kanttekeningen">ontweken,</a><sup>10)</sup> <a href="kt-jh_5.html#11" target="kanttekeningen">alzo er een <I>grote</I></a><sup>11)</sup> schare in die plaats was.
<TR><td valign=top><a name="14">14</a><td valign=top>Daarna vond hem Jezus in den tempel, en zeide tot hem: Zie, gij zijt gezond geworden; zondig niet meer, opdat u niet wat ergers geschiede.
<TR><td valign=top><a name="15">15</a><td valign=top>De mens ging heen, en boodschapte den Joden, dat het Jezus was, Die hem gezond gemaakt had.
<TR><td valign=top><a name="16">16</a><td valign=top>En daarom vervolgden de Joden Jezus, en zochten Hem te doden, omdat Hij deze dingen op den sabbat deed.
<TR><td valign=top><a name="17">17</a><td valign=top>En Jezus antwoordde hun: <a href="kt-jh_5.html#12" target="kanttekeningen">Mijn Vader werkt</a><sup>12)</sup> tot nu toe, en Ik werk <I>ook</I>.
<TR><td valign=top><a name="18">18</a><td valign=top>Daarom zochten dan de Joden te meer Hem te doden, omdat Hij niet alleen den sabbat <a href="kt-jh_5.html#13" target="kanttekeningen">brak, maar</a><sup>13)</sup> ook zeide, dat God Zijn <a href="kt-jh_5.html#14" target="kanttekeningen">eigen Vader was,</a><sup>14)</sup> Zichzelven Gode evengelijk makende.
<TR><td valign=top><a name="19">19</a><td valign=top>Jezus dan antwoordde en zeide tot hen: Voorwaar, voorwaar zeg Ik u: De Zoon kan niets <a href="kt-jh_5.html#15" target="kanttekeningen">van Zichzelven doen,</a><sup>15)</sup> tenzij Hij den Vader <a href="kt-jh_5.html#16" target="kanttekeningen">dat ziet doen;</a><sup>16)</sup> want zo wat <a href="kt-jh_5.html#17" target="kanttekeningen">Die doet,</a><sup>17)</sup> <a href="kt-jh_5.html#18" target="kanttekeningen">hetzelve doet ook</a><sup>18)</sup> de Zoon desgelijks.
<TR><td valign=top><a name="20">20</a><td valign=top>Want de Vader heeft den Zoon lief, en <a href="kt-jh_5.html#19" target="kanttekeningen">toont Hem</a><sup>19)</sup> alles, wat Hij doet; en Hij zal Hem <a href="kt-jh_5.html#20" target="kanttekeningen">groter werken</a><sup>20)</sup> tonen dan <a href="kt-jh_5.html#21" target="kanttekeningen">deze,</a><sup>21)</sup> <a href="kt-jh_5.html#22" target="kanttekeningen">opdat gij u</a><sup>22)</sup> verwondert.
<TR><td valign=top><a name="21">21</a><td valign=top>Want gelijk de Vader de doden opwekt en levend maakt, alzo maakt ook de Zoon levend, Die Hij wil.
<TR><td valign=top><a name="22">22</a><td valign=top>Want ook de Vader <a href="kt-jh_5.html#23" target="kanttekeningen">oordeelt niemand,</a><sup>23)</sup> maar heeft al het oordeel den Zoon gegeven;
<TR><td valign=top><a name="23">23</a><td valign=top>Opdat zij allen den Zoon eren, gelijk zij den Vader eren. Die den Zoon niet eert, eert den Vader niet, Die Hem gezonden heeft.
<TR><td valign=top><a name="24">24</a><td valign=top>Voorwaar, voorwaar zeg Ik u: Die Mijn woord hoort, en gelooft Hem, Die Mij gezonden heeft, die <a href="kt-jh_5.html#24" target="kanttekeningen">heeft het eeuwige</a><sup>24)</sup> leven, en komt niet in <a href="kt-jh_5.html#25" target="kanttekeningen">de verdoemenis,</a><sup>25)</sup> maar is uit den dood overgegaan in het leven.
<TR><td valign=top><a name="25">25</a><td valign=top>Voorwaar, voorwaar zeg Ik u: <a href="kt-jh_5.html#26" target="kanttekeningen">De ure komt,</a><sup>26)</sup> en is nu, wanneer <a href="kt-jh_5.html#27" target="kanttekeningen">de doden zullen</a><sup>27)</sup> horen de stem des Zoons Gods, en die ze <a href="kt-jh_5.html#28" target="kanttekeningen">gehoord hebben,</a><sup>28)</sup> zullen <a href="kt-jh_5.html#29" target="kanttekeningen">leven.</a><sup>29)</sup>
<TR><td valign=top><a name="26">26</a><td valign=top>Want gelijk de Vader <a href="kt-jh_5.html#30" target="kanttekeningen">het leven heeft</a><sup>30)</sup> in Zichzelven, alzo heeft Hij ook den Zoon <a href="kt-jh_5.html#31" target="kanttekeningen">gegeven, het</a><sup>31)</sup> leven te hebben in Zichzelven;
<TR><td valign=top><a name="27">27</a><td valign=top>En heeft Hem macht gegeven, ook <a href="kt-jh_5.html#32" target="kanttekeningen">gericht te houden,</a><sup>32)</sup> <a href="kt-jh_5.html#33" target="kanttekeningen">omdat Hij des</a><sup>33)</sup> mensen Zoon is.
<TR><td valign=top><a name="28">28</a><td valign=top><a href="kt-jh_5.html#34" target="kanttekeningen">Verwondert u</a><sup>34)</sup> daar niet over, want de ure <a href="kt-jh_5.html#35" target="kanttekeningen">komt, in</a><sup>35)</sup> dewelke allen, die in de graven zijn, <a href="kt-jh_5.html#36" target="kanttekeningen">Zijn stem zullen</a><sup>36)</sup> horen;
<TR><td valign=top><a name="29">29</a><td valign=top>En zullen uitgaan, <a href="kt-jh_5.html#37" target="kanttekeningen">die het goede</a><sup>37)</sup> gedaan hebben, tot de opstanding des levens, en die het kwade gedaan hebben, tot de opstanding <a href="kt-jh_5.html#38" target="kanttekeningen">der verdoemenis.</a><sup>38)</sup>
<TR><td valign=top><a name="30">30</a><td valign=top>Ik kan <a href="kt-jh_5.html#39" target="kanttekeningen">van Mijzelven</a><sup>39)</sup> niets doen. Gelijk Ik <a href="kt-jh_5.html#40" target="kanttekeningen">hoor, oordeel</a><sup>40)</sup> Ik, en Mijn oordeel is rechtvaardig; want Ik zoek niet Mijn wil, maar den wil des Vaders, Die Mij gezonden heeft.
<TR><td valign=top><a name="31">31</a><td valign=top>Indien <a href="kt-jh_5.html#41" target="kanttekeningen">Ik van Mijzelven</a><sup>41)</sup> getuig, Mijn getuigenis is niet <a href="kt-jh_5.html#42" target="kanttekeningen">waarachtig.</a><sup>42)</sup>
<TR><td valign=top><a name="32">32</a><td valign=top>Er is <a href="kt-jh_5.html#43" target="kanttekeningen">een ander,</a><sup>43)</sup> die van Mij getuigt, en Ik weet, dat de getuigenis, welke hij van Mij getuigt, waarachtig is.
<TR><td valign=top><a name="33">33</a><td valign=top>Gijlieden hebt tot Johannes gezonden, en hij heeft der waarheid getuigenis gegeven.
<TR><td valign=top><a name="34">34</a><td valign=top>Doch Ik neem geen getuigenis <a href="kt-jh_5.html#44" target="kanttekeningen">van een mens;</a><sup>44)</sup> maar dit zeg Ik, <a href="kt-jh_5.html#45" target="kanttekeningen">opdat gijlieden</a><sup>45)</sup> zoudt behouden worden.
<TR><td valign=top><a name="35">35</a><td valign=top>Hij was een brandende en <a href="kt-jh_5.html#46" target="kanttekeningen">lichtende kaars;</a><sup>46)</sup> en gij hebt ulieden voor een <a href="kt-jh_5.html#47" target="kanttekeningen">korten tijd</a><sup>47)</sup> <a href="kt-jh_5.html#48" target="kanttekeningen">in zijn licht</a><sup>48)</sup> willen verheugen.
<TR><td valign=top><a name="36">36</a><td valign=top>Maar Ik heb een getuigenis meerder, dan <I>die</I> van Johannes; want <a href="kt-jh_5.html#49" target="kanttekeningen">de werken, die</a><sup>49)</sup> Mij de Vader gegeven heeft, om die te volbrengen, dezelve werken, die Ik doe, getuigen van Mij, dat Mij de Vader gezonden heeft.
<TR><td valign=top><a name="37">37</a><td valign=top>En de Vader, Die Mij gezonden heeft, Die heeft Zelf van Mij <a href="kt-jh_5.html#50" target="kanttekeningen">getuigd.</a><sup>50)</sup> <a href="kt-jh_5.html#51" target="kanttekeningen">Gij hebt noch</a><sup>51)</sup> Zijn stem ooit gehoord, noch Zijn gedaante gezien.
<TR><td valign=top><a name="38">38</a><td valign=top>En Zijn woord hebt gij niet in u blijvende; want gij gelooft Dien niet, Dien Hij gezonden heeft.
<TR><td valign=top><a name="39">39</a><td valign=top><a href="kt-jh_5.html#52" target="kanttekeningen">Onderzoekt de</a><sup>52)</sup> Schriften; want gij meent in dezelve <a href="kt-jh_5.html#53" target="kanttekeningen">het eeuwige</a><sup>53)</sup> leven te hebben; en die zijn het, die van Mij getuigen.
<TR><td valign=top><a name="40">40</a><td valign=top>En gij wilt <a href="kt-jh_5.html#54" target="kanttekeningen">tot Mij niet</a><sup>54)</sup> komen, opdat gij het leven moogt hebben.
<TR><td valign=top><a name="41">41</a><td valign=top>Ik neem geen <a href="kt-jh_5.html#55" target="kanttekeningen">eer van mensen;</a><sup>55)</sup>
<TR><td valign=top><a name="42">42</a><td valign=top>Maar Ik ken ulieden, dat gij de liefde Gods in uzelven niet hebt.
<TR><td valign=top><a name="43">43</a><td valign=top>Ik ben gekomen <a href="kt-jh_5.html#56" target="kanttekeningen">in den Naam</a><sup>56)</sup> Mijns Vaders, en gij neemt Mij niet aan; zo <a href="kt-jh_5.html#57" target="kanttekeningen">een ander komt</a><sup>57)</sup> <a href="kt-jh_5.html#58" target="kanttekeningen">in zijn eigen naam,</a><sup>58)</sup> dien zult gij aannemen.
<TR><td valign=top><a name="44">44</a><td valign=top>Hoe kunt gij geloven, gij, die eer van elkander <a href="kt-jh_5.html#59" target="kanttekeningen">neemt, en de</a><sup>59)</sup> eer, die <a href="kt-jh_5.html#60" target="kanttekeningen">van God alleen</a><sup>60)</sup> is, niet zoekt?
<TR><td valign=top><a name="45">45</a><td valign=top>Meent niet, dat Ik u <a href="kt-jh_5.html#61" target="kanttekeningen">verklagen zal</a><sup>61)</sup> bij den Vader; die u verklaagt, is <a href="kt-jh_5.html#62" target="kanttekeningen">Mozes,</a><sup>62)</sup> <a href="kt-jh_5.html#63" target="kanttekeningen">op welken gij</a><sup>63)</sup> gehoopt hebt.
<TR><td valign=top><a name="46">46</a><td valign=top>Want indien gij Mozes geloofdet, zo zoudt gij Mij geloven; want hij heeft van Mij geschreven.
<TR><td valign=top><a name="47">47</a><td valign=top>Maar zo gij <a href="kt-jh_5.html#64" target="kanttekeningen">zijn Schriften</a><sup>64)</sup> niet gelooft, hoe zult gij Mijn <a href="kt-jh_5.html#65" target="kanttekeningen">woorden geloven?</a><sup>65)</sup>
<TR><TH COLSPAN=2>
</TABLE>
<BR>
<HR>
</BODY>
</HTML>
