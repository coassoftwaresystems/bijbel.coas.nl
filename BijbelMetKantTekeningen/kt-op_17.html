<table border="0">
<tr><td valign="top"><a name="1"><b>1)</b><td><u>een uit de zeven engelen,</u></tr>
<tr><td><td>
  Namelijk waarvan in <a href="op_16.html" target="kanttekening_referentie">Openb. 16 </a>is gesproken, die enigen menen de  vijfde geweest te zijn, omdat die zijn fiool op den troon van  het beest had uitgegoten. Waarvan in deze twee volgende  hoofdstukken de brede verklaring eigenlijk wordt gegeven.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>Kom herwaarts,</u></tr>
<tr><td><td>
  Dit dient alleen tot opwekking van den apostel, daar hier geen  verandering van plaats, maar een vernieuwing van gezicht wordt  verstaan, gelijk blijkt uit <a href="op_17.html#3" target="kanttekening_referentie">Openb. 17:3</a>. Zie dergelijk wijze van  spreken <a href="ez_8.html#3" target="kanttekening_referentie">Ezech. 8:3</a>; en <a href="ez_40.html#1" target="kanttekening_referentie">Ezech. 40:1</a>, enz.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>der grote hoer,</u></tr>
<tr><td><td>
  Gelijk de ware Kerk van <font color="green">Christus</font> bij een eerbare vrouw, bekleed  met de zon, en versierd met een kroon van twaalf sterren, <a href="op_12.html#1" target="kanttekening_referentie">Openb.  12:1</a>, vergeleken is; zo wordt hier de afvallige Kerk vergeleken  bij een prachtige hoer, die <font color="green">Christus,</font> den enigen bruidegom,  verlatende, zich ook tot andere mannen, dat is, tot afgoden en  andere meesters begeeft, hoewel zij van het tegendeel zou mogen  roemen; gelijk van Isra&euml;litische Kerk en de stad van Jeruzalem  ook gesproken wordt; <a href="js_1.html#21" target="kanttekening_referentie">Jes. 1:21</a>; <a href="jr_3.html#1" target="kanttekening_referentie">Jer. 3:1</a>, en <a href="ez_16.html#15" target="kanttekening_referentie">Ezech. 16:15</a>. Welke  nu deze hoer, en haar oordeel is, zal uit het vervolg blijken.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>die daar zit op</u></tr>
<tr><td><td>
  Dat is, die haar heerschappij heeft over vele volken, scharen,  tongen, en nati&euml;n; gelijk de engel hierna <a href="op_17.html#15" target="kanttekening_referentie">Openb. 17:15</a>,18  verklaart.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>gehoereerd hebben,</u></tr>
<tr><td><td>
  Dat is, aangespannen hebben om haar geestelijke hoererij en  heerschappij voor te staan, en anderen met hun macht daartoe te  brengen; gelijk door den engel verklaard wordt <a href="op_17.html#13" target="kanttekening_referentie">Openb. 17:13</a>,17.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>die de aarde bewonen</u></tr>
<tr><td><td>
  Dat is, die aardsgezind zijn, en tot de aardse godsdiensten  genegen, gelijk de mensen van nature doen. Want hiervan wordt  <a href="op_17.html#8" target="kanttekening_referentie">Openb. 17:8</a> uitdrukkelijk uitgezonderd al degenen, welker namen  zijn geschreven in het boek des levens.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>zijn dronken geworden</u></tr>
<tr><td><td>
  Dat is, zijn door een blinden ijver en liefde van hare  opgesmukte bijgelovigheden en afgoderijen zo ingenomen en  vervuld, als de voelen plegen van den wijn, die hun van een  listige hoer ingeschonken wordt, om hen tot volbrenging van hare  oneerlijke lusten te brengen.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>hij bracht mij weg</u></tr>
<tr><td><td>
  Namelijk door een vertrekking van zinnen; gelijk op <a href="op_17.html#1" target="kanttekening_referentie">Openb. 17:1</a>  is aangetekend.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>in een woestijn,</u></tr>
<tr><td><td>
  Namelijk om te vrijer op alles in stilte te kunnen letten buiten  het gewoel der mensen. Anderen verstaan door deze woestijn het  rijk van den antichrist zelf, hetwelk wel vol is van allerlei  wereldse gewoel, maar ledig en woest van alle zaligmakende  waarheid en geestelijke vruchtbaarheid.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>een vrouw, zittende</u></tr>
<tr><td><td>
  Dat door deze vrouw de stad Rome met haar heerschappij wordt  verstaan, blijkt uit de gehele beschrijving die hierna volgt;  inzonderheid uit <a href="op_17.html#5" target="kanttekening_referentie">Openb. 17:5</a>, waar zij <font color="green">het grote Babylon</font> wordt  genoemd, namelijk geestelijk verstaan, gelijk <a href="op_14.html#8" target="kanttekening_referentie">Openb. 14:8</a>, en  <a href="op_16.html#19" target="kanttekening_referentie">Openb. 16:19</a>, en uit het volgende <a href="op_17.html#9" target="kanttekening_referentie">Openb. 17:9</a>, waardoor den  engel verklaard wordt, dat de zeven hoofden van dit beest, waar  de vrouw op zat, <font color="green">zijn zeven bergen;</font> en uit <a href="op_17.html#18" target="kanttekening_referentie">Openb. 17:18</a>, waar  uitdrukkelijk wordt gezegd, dat deze vrouw is <font color="green">de grote stad, die</font>  <font color="green">het koninkrijk heeft over de koningen der aarde,</font> hetwelk op Rome  alleen past. Dit is zo klaar, dat niet alleen de voornaamste  oudvaders, en al de gereformeerde leraars het daarin eens zijn,  maar ook zelfs vele pausgezinde uitleggers. Doch deze laatsten  drijven, om het antichristendom van hun paus en pausdom te  weren, dat dit van de stad en heerschappij van Rome moet  verstaan worden, alleen terwijl zij onder het gebied der  heidense keizers is geweest, en de christenen heeft vervolgd.  Namelijk omtrent 300 jaren na <font color="green">Christus'</font> geboorte, tot de tijden  van keizer <font color="green">Constantijn</font> toe. Maar deze worden uit het vervolg van  deze twee hoofdstukken gemakkelijk wederlegd; ten eerste, omdat  het heidense Rome andere koningen en volken, die zij onder zich  heeft gebracht, niet placht haar eigen afgoderij op te dringen,  maar haar gewone bijgelovigheid te laten volgen, zelfs ook den  Joden hun eigen godsdienst gelaten, totdat zij tegen hen zijn  opgestaan. Daar deze vrouw met den kelk harer hoererij, dat is,  afgoderij, alle koningen en volken dronken maakt; ten tweede kan  op het heidense Rome niet gepast worden, hetgeen <a href="op_17.html#12" target="kanttekening_referentie">Openb. 17:12</a>  wordt gezegd, dat de tien koningen die hunne macht het beest  hebben gegeven, op een uur hun macht ontvangen hebben met het  beest, aangezien de oude Romeinen degenen die zij onder hun  gebied hebben gebracht, allengskens van tijd tot tijd met geweld  zich hebben onderworpen, en niet door de onderlinge bewilligign  en samenspanning; ten derde, omdat het beest en deze vrouw die  daarop zit, dat is, de antichrist en de stad Rome hier gedurig  tezamen worden gevoegd, daar het heidense Rome, zo lang het  heidens is geweest, eigenlijk de stoel van den antichrist niet  is geweest, maar is die later eerst geworden; en daarom wordt  gezegd dat het beest <font color="green">zou opkomen uit den afgrond en daarna ten</font>  <font color="green">verderve gaan;</font> eindelijk, omdat de droevige en voorbeeldelijke  ondergang van deze stad Babylon, waarvan <a href="op_18.html" target="kanttekening_referentie">Openb. 18 </a>in het brede  spreekt, niet kan verstaan worden van het heidense Rome,  overmits dit nimmer zulks is overkomen, zolang het heidens is  geweest; maar is daarna over de honderd jaren onder de  christelijke keizers in goeden stand geweest, gelijk uit de  geschiedenis blijkt. Het is wel waar, dat het daarna door de  Gothen, Wandalen en anderen is ingenomen en vernietigd, maar is  kort daarna wederom tot zijn vorigen stand gebracht, en duurt  nog. Daar het openbaar is, dat de ondergang van dit Babylon,  waarvan in <a href="op_18.html" target="kanttekening_referentie">Openb. 18 </a>gesproken wordt, nimmermeer zal eindigen,  gelijk <a href="op_18.html#2" target="kanttekening_referentie">Openb. 18:2</a>,21, wordt betuigd. Dit is zo klaar, dat enige  pausgezinde uitleggers zelf bekennen, dat hetgeen hier en in  <a href="op_18.html" target="kanttekening_referentie">Openb. 18 </a>geprofeteerd wordt moet verstaan worden van de  tegenwoordige stad Rome; maar om het antichristendom van zich te  weren, versieren zij een ander gedichtsel, namelijk dat een  weinig v&oacute;&oacute;r het einde der wereld tien heidense koningen, men  weet niet uit welken hoek der wereld, zullen komen, en met den  antichrist uit den stam van Dan samenspannen, en de gehele  wereld innemen, den paus van Rome verjagen en den antichrist in  zijn plaats stellen, en hun heidense afgoderij allen volken  opdringen, en dit alles in drie en een half jaar v&oacute;&oacute;r het einde  der wereld, en Rome met al haar rijkdom verbranden, en dan nog  daarover rouw bedrijven, enz., hetwelk voor deze ook is  wederlegd, en tegen alle menselijk oordeel en reden strijdt;  gelijk de volgende verklaring ook genoegzaam zal uitwijzen.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>scharlaken rood beest,</u></tr>
<tr><td><td>
  Hierdoor wordt de koninklijke pracht en de bloeddorstigheid van  dit beest, alsook van deze vrouw verstaan, gelijk uit <a href="op_17.html#4" target="kanttekening_referentie">Openb.  17:4</a>,6 blijkt. Waarvan zie de andere verklaring, gelijk ook van  de <font color="green">namen der Godslastering</font> in de aantekeningen <a href="op_13.html#1" target="kanttekening_referentie">Openb. 13:1</a>. Van  de zeven hoofden en de tien hoornen, zal door den engel zelf  hierna verklaring gedaan worden.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>met purper en</u></tr>
<tr><td><td>
  De uiterlijke pracht van deze vrouw, of van de afvallige Roomse  Kerk, gaat door het gehele rijk, niet alleen in haar openbare  regering, maar ook in haar publieken godsdienst; waar alles op  het kostelijkst en sierlijkst aangericht wordt, en purper en  scharlaken de kleding is van haar voornaamste hoofden.
</tr><tr><td>&nbsp;</tr>
<tr><td valign="top"><a name="13"><b>13)</b><td><u>een gouden drinkbeker,</u></tr>
<tr><td><td>
  Hierdoor worden verstaan de schone en aanlokkende titels, die de  antichrist zichzelf en zijn kerk voor de wereld geeft, om den  mens tot zijn gehoorzaamheid te brengen; als daar is: <font color="green">de heilige</font>  <font color="green">vader, de stadhouder van Christus, het hoofd van de katholieke</font>  <font color="green">Kerk, de navolger van Petrus, het fundament der Kerk,</font> enz., die  nochtans van binnen gezien zijnde, vol gruwelijke lasteringen,  bijgelovigheden en valse leringen zijn. Anderen duiden dit van  den beker der mis, en vervolgens van de mis zelf, die vol  gruwelen is.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>op haar voorhoofd</u></tr>
<tr><td><td>
  Namelijk gelijk de vermaarde hoeren eertijds op het voorste van  hare huizen, en op hare eigen voorhoofden hare namen en titels  plachten te stellen, om te meer bekend te worden, en de boelen  tot zich te lokken, en tot hare liefde te trekken.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>Verborgenheid;</u></tr>
<tr><td><td>
  Grieks <font color="green">Mysterion;</font> welke naam velen getuigen, dat op den  pauselijken hoed met drie kronen voor dezen is gesteld geweest.  Doch gezien hiervan kan dit op meest alle plechtigheden, gewaad,  en wijdingen, die de paus met zijn geschorenen gebruikt,  gevoegelijk worden geduid, die zij allen tot de minste toe vol  mysteri&euml;n en verborgenheden verdichten te zijn.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>het grote Babylon,</u></tr>
<tr><td><td>
  Namelijk geestelijk of figuurlijk zo genoemd, gelijk <a href="op_11.html#8" target="kanttekening_referentie">Openb. 11:8</a>  van Egypte en Sodom uitgedrukt wordt, waarvan zie aldaar de  verklaring. Zie ook hiervoor <a href="op_14.html#8" target="kanttekening_referentie">Openb. 14:8</a>, en <a href="op_16.html#19" target="kanttekening_referentie">Openb. 16:19</a>.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>de moeder der hoererijen</u></tr>
<tr><td><td>
  Of <font color="green">de moeder der hoer,</font> dat is der afgoderijen en  bijgelovigheden, gelijk tevoren op <a href="op_17.html#1" target="kanttekening_referentie">Openb. 17:1</a> aangetekend is.  Want alzo roemt zij ook, namelijk dat zij is <font color="green">de moeder der</font>  <font color="green">heilige Kerk,</font> waarvan alle andere Kerken op aarde voortgekomen  zijn en afhangen, als kinderen van hun moeder.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>der gruwelen der aarde.</u></tr>
<tr><td><td>
  Namelijk in het afzetten en ombrengen van koningen en prinsen,  in het ontslaan van prinsen en onderzaten van hun eed. In het  verbreken van wettige huwelijken, in het onttrekken van kinderen  van de gehoorzaamheid en den dienst hunner ouders onder den  dekmantel van godsdienst, in het toelaten van publieke  hoerhuizen, in liegen en bedriegen, en dergelijke gruwelen, die  de leer en daden des pausdoms meebrengen.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>dronken was van</u></tr>
<tr><td><td>
  Waarvan de boeken der martelaren van allerlei nati&euml;n vol  voorbeelden zijn.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>Ik zal u zeggen</u></tr>
<tr><td><td>
  Dat is, ik zal u nader verklaren, gelijk in het vervolg  geschiedt.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>was en is niet;</u></tr>
<tr><td><td>
  Dat hier van het antichristische rijk geprofeteerd wordt, is  openbaar; daarom moeten al deze vier eigenschappen daarop  passen. De eerste dan, <font color="green">dat het</font> ten tijde van Johannes <font color="green">was,</font> kan  verstaan worden van het Romeinse rijk, dat onder verscheidene  regeringen nu al enige honderden jaren geweest was, en nog  blijven zou; waarbij de engel voegt, <font color="green">en is niet,</font> omdat het in  dien tijd geen geestelijk gebied over de kerken in het  christenrijk had, nog in enige honderden jaren hebben zou.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>zal opkomen uit</u></tr>
<tr><td><td>
  Namelijk omdat het eerst na vijfhonderd jaren, na den tijd van  Johannes deze beide heerschappijen zou verkrijgen, wanneer de  antichrist niet alleen alle geestelijke personen maar ook de  wereldse prinsen, tegen <font color="green">Christus'</font> leer en exempel, zou  onderwerpen, gelijk ten tijde van Focas en daarna is geschied;  <a href="op_13.html#1" target="kanttekening_referentie">Openb. 13:1</a>.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>ten verderve gaan;</u></tr>
<tr><td><td>
  Namelijk nadat het een merkelijken tijd zal hebben gestaan, zal  het allengskens weder afnemen, en zijn aanzien onder de  christenen verliezen, gelijk nu enigen tijd herwaarts is  begonnen, en in <a href="op_18.html" target="kanttekening_referentie">Openb. 18 </a>zal vervuld worden.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>zullen verwonderd</u></tr>
<tr><td><td>
  Dat is, zullen met eerbied daartegen bewogen zijn en dat  aanbidden, of zich daaraan onderwerpen. Zie hier voren <a href="op_13.html#3" target="kanttekening_referentie">Openb.  13:3</a>,4,8.
</tr><tr><td>&nbsp;</tr>
<tr><td valign="top"><a name="25"><b>25)</b><td><u>(welker namen niet</u></tr>
<tr><td><td>
  Dat is, uitgenomen die, welker namen zijn geschreven in het boek  des levens. Waarvan zie <a href="op_13.html#8" target="kanttekening_referentie">Openb. 13:8</a>. Hetwelk hier tussen gevoegd  wordt, opdat het niet zou schijnen, dat <font color="green">Christus,</font> ten tijde van  het rijk van den antichrist, geen gemeente op aarde meer zou  hebben behouden.
</tr><tr><td>&nbsp;</tr>
<tr><td valign="top"><a name="26"><b>26)</b><td><u>dat was en niet is,</u></tr>
<tr><td><td>
  Deze woorden kunnen uit de vorige aantekeningen op <a href="op_17.html#8" target="kanttekening_referentie">Openb. 17:8</a>  genoeg verstaan worden.
</tr><tr><td>&nbsp;</tr>
<tr><td valign="top"><a name="27"><b>27)</b><td><u>zijn zeven bergen,</u></tr>
<tr><td><td>
  Dat is, betekenen zeven bergen. Dat nu de stad Rome op zeven  bergen was gebouwd is uit alle oude schrijvers genoeg bekend,  welke waren de berg <font color="green">Capitolinus, Palatinus, Coelius, Aventinus,</font>  <font color="green">Esquilinus, Viminalis</font> en <font color="green">Quirinalis,</font> waarom zij ook bij enige  oude schrijver <font color="green">de zevenbergse stad</font> genoemd wordt.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>het zijn <i>ook</i> zeven</u></tr>
<tr><td><td>
  Dat is, betekenen zeven koningen of koninklijke regeringen;  waaruit blijkt, dat een voorbeeld of zaak wel verscheidene  beduidingen kan hebben. Welke nu deze zeven koningen zijn, wordt  verschillend verstaan. Enigen verstaan door deze koningen de  zeven keizers, die te Rome na den tijd van <font color="green">Nero</font> tot dezen tijd  van Johannes' ballingschap, hadden geregeerd. Doch daar schijnt  geen reden te zijn, waarom de keizers, die voor <font color="green">Nero's</font> tijd van  <font color="green">Julius Caesar</font> af geregeerd hadden, niet zowel zouden moeten  gerekend worden als de volgende, en is openbaar dat hier van  zulke koningen wordt gesproken, die de geheel regering van het  ganse Romeinse rijk omvatten. Daarom verstaan anderen het beter  voor de zeven vormen of wijzen van regering, waarmee de stad  Rome zo tevoren geregeerd was, als daarna nog geregeerd zou  worden, gelijk de engel <a href="op_17.html#10" target="kanttekening_referentie">Openb. 17:10</a>,11 getuigt. Waarvan de  eerste regering was geweest van <font color="green">Romulus</font> af tot <font color="green">Tarquinius,</font> onder  eigenlijke koningen. De tweede, van <font color="green">Brutus</font> af, onder de <font color="green">Consuls</font>  of burgemeesters. De derde, onder <font color="green">Dictators.</font> De vierde onder de  <font color="green">Decemviros.</font> De vijfde onder de <font color="green">Tribunos Consulares.</font> De zesde,  onder keizers, van <font color="green">Julius Caesar</font> af, welke nog duurde, toen aan  Johannes deze openbaring is geschied.
</tr><tr><td>&nbsp;</tr>
<tr><td valign="top"><a name="29"><b>29)</b><td><u>de ander is nog niet</u></tr>
<tr><td><td>
  Dat is de zevende soort of wijze van regering, die onder  <font color="green">Constantijn</font> de eerste Christen keizer is begonnen, die een  anderen vorm van regering in zijn tijd heeft aangevangen, en  nadat hij omtrent twintig jaren te Rome had gezeten, en het  Christengeloof alom had ingevoerd, naar <font color="green">Bizantium</font> is getrokken,  hetwelk hij naar zijn naam <font color="green">Constantinopel</font> heeft genoemd, en  heeft aldaar den stoel des keizerrijks vooral bevestigd,  waardoor het keizerlijk gezag te Rome en in Itali&euml; meer en meer  is afgenomen, en de antichristische heerschappij allengskens is  opgekomen. Welke de achtste vorm van regering is, waarvan hier  wordt gesproken.
</tr><tr><td>&nbsp;</tr>
<tr><td valign="top"><a name="30"><b>30)</b><td><u>het beest, dat was</u></tr>
<tr><td><td>
  Dit is de pauselijke regering, die wel enigszins in hare  beginselen begon te rijzen, maar nog niet ten volle was  geopenbaard; v&oacute;&oacute;r dat ten tijde van den keizer <font color="green">Focas,</font> omtrent  510 jaar na deze openbaring, en 606 jaar na <font color="green">Christus'</font> geboorte,  het pausdom zijn geestelijke en wereldlijke heerschappij over de  christenheid allengskens heeft uitgestrekt, en ten volle is  tevoorschijn gekomen; gelijk voor dezen is aangewezen. Hetwelk  ook, nadat het enige honderden jaren in zijn volle pracht is  geweest, allengskens weder is begonnen te vervallen, en nog  vervalt.
</tr><tr><td>&nbsp;</tr>
<tr><td valign="top"><a name="31"><b>31)</b><td><u>en is uit de</u></tr>
<tr><td><td>
  Dat is, heeft zijn macht uit de vorige zeven hoofden, of wijze  van regering bijeengebracht, en allengskens opgericht. Want dit  achtste omvat niet alleen een hoofd van dit beest, maar ook het  ganse beest.
</tr><tr><td>&nbsp;</tr>
<tr><td valign="top"><a name="32"><b>32)</b><td><u>tien koningen,</u></tr>
<tr><td><td>
  Dat is, koninkrijken; gelijk bij Dani&euml;l, en hier, de koningen  met hun opvolgers in dezelfde rijken doorgaans worden verstaan.  Sommige uitleggers nemen dit getal voor een juist getal van  tien, die de eerste geweest zijn, die omtrent den tijd van de  opkomst van den antichrist in het Westen mee zijn opgekomen.  Anderen, voor een onzeker getal, dat daar of daaromtrent is;  gelijk dit woord <font color="green">tien</font> ook elders wordt gebruikt; zie een exempel  <a href="gn_31.html#7" target="kanttekening_referentie">Gen. 31:7</a>, en <a href="nm_14.html#22" target="kanttekening_referentie">Num. 14:22</a>; en worden hieronder geteld de  koninkrijken van Hongarije, Napels, Spanje, Frankrijk, Engeland,  Schotland, Polen, Zweden, Denemarken, Portugal, Boheme en enige  andere, die hieronder zijn begrepen, als Navarre, Arragon, Lyon,  Sicili&euml;, Sardini&euml;, Noorwegen, enz.
</tr><tr><td>&nbsp;</tr>
<tr><td valign="top"><a name="33"><b>33)</b><td><u>een ure met het beest.</u></tr>
<tr><td><td>
  Dat is, op of omtrent &eacute;&eacute;n tijd; gelijk deze manier van spreken  ook genomen wordt <a href="jh_4.html#52" target="kanttekening_referentie">Joh. 4:52</a>; <a href="hd_10.html#3" target="kanttekening_referentie">Hand. 10:3</a>,30; <a href="op_3.html#3" target="kanttekening_referentie">Openb. 3:3</a>. Anderen  zetten het over, <font color="green">een ure,</font> dat is, een korten tijd; gelijk deze  wijze van spreken ook elders betekent. Doch de eerste komt met  het oogmerk van den apostel best overeen.
</tr><tr><td>&nbsp;</tr>
<tr><td valign="top"><a name="34"><b>34)</b><td><u>enerlei mening,</u></tr>
<tr><td><td>
  Namelijk in dit stuk van het in stand houden en voorstaan van  het gezag en de bijgelovigheden van den antichrist, als is het  dat zij in wereldse zaken zeer verschillen, en met elkander  dikwijls twistend zijn; en al is het dat soms enigen van deze  koningen zich tegen enigen van deze pausen hebben gesteld, zo  hebben zij nochtans altijd willen schijnen het pausdom zelf en  zijn leer voor te staan.
</tr><tr><td>&nbsp;</tr>
<tr><td valign="top"><a name="35"><b>35)</b><td><u>tegen het Lam krijgen,</u></tr>
<tr><td><td>
  Dat is, <font color="green">Christus</font> in Zijn leden bekrijgen en vervolgen; gelijk  <font color="green">Christus</font> zelf tot Paulus spreekt; <a href="hd_9.html#4" target="kanttekening_referentie">Hand. 9:4</a>. Want al is het dat  zij niet altijd hebben voor gehad <font color="green">Christus</font> regelrecht te  bestrijden, nochtans die Zijne leden en Zijn leer zoeken uit te  roeien, worden geacht en in de Schrift gezegd <font color="green">Christus</font> zelf te  bestrijden. Zie <a href="ps_2.html#2" target="kanttekening_referentie">Ps. 2:2</a>; <a href="hd_4.html#25" target="kanttekening_referentie">Hand. 4:25</a>, enz.
</tr><tr><td>&nbsp;</tr>
<tr><td valign="top"><a name="36"><b>36)</b><td><u>het Lam zal hen</u></tr>
<tr><td><td>
  Namelijk zo door een geestelijke overwinning, dat zij de ware en  zaligmakende leer van <font color="green">Christus</font> niet zullen kunnen uitroeien, wat  zij ook doen, maar dat <font color="green">Christus</font> door Zijn uitverkorenen en  gelovigen, in spijt van al zulk geweld, deze zal verbreiden in  de wereld; alsook door vele uiterlijke overwinningen, die hij  den Zijnen in de wereld over hen zal geven, gelijk de  voorbeelden van de voorgaande en deze tegenwoordige eeuw  bewijzen; en in dien laatsten groten krijg, waarvan in <a href="op_16.html#14" target="kanttekening_referentie">Openb.  16:14</a> is geprofeteerd, zal het nog klaarder voor de gehele  wereld blijken.
</tr><tr><td>&nbsp;</tr>
<tr><td valign="top"><a name="37"><b>37)</b><td><u>een Koning der koningen),</u></tr>
<tr><td><td>
  Deze titel wordt <font color="green">Christus,</font> als den &eacute;&eacute;nigen Heere en Koning,  boven alle heren en koningen hier gegeven, gelijk dezelve God  gegeven wordt, <a href="1tm_6.html#15" target="kanttekening_referentie">1 Tim. 6:15</a>, omdat Hij is de waarachtige God en  heerschappijvoerder over alle schepselen, &eacute;&eacute;nswezens met den  Vader. Zie ook hierna <a href="op_19.html#16" target="kanttekening_referentie">Openb. 19:16</a>.
</tr><tr><td>&nbsp;</tr>
<tr><td valign="top"><a name="38"><b>38)</b><td><u>zijn volken,</u></tr>
<tr><td><td>
  Dat is, betekenen volken en verscheidene talen en nati&euml;n; ene  sacramentele wijze van spreken, gelijk hiervoor ook is  aangewezen, en hierna <a href="op_17.html#18" target="kanttekening_referentie">Openb. 17:18</a> nog volgt.
</tr><tr><td>&nbsp;</tr>
<tr><td valign="top"><a name="39"><b>39)</b><td><u>de tien hoornen,</u></tr>
<tr><td><td>
  Dat is, koningen, gelijk <a href="op_17.html#12" target="kanttekening_referentie">Openb. 17:12</a> is verklaard, zullen  eindelijk hun ogen opendoen en gewaar worden, hoe zij door hen  verleid zijn, en hen daarover als ook over hun afgoderij en  heerschappij haten. Waarvan enigen nu reeds zulks hebben gedaan;  en God mag gebeden, dat van de overigen ook zulks mag  geschieden.
</tr><tr><td>&nbsp;</tr>
<tr><td valign="top"><a name="40"><b>40)</b><td><u>zullen haar woest</u></tr>
<tr><td><td>
  Dat is, hun macht en aanzien, dat zij deze in hun rijken tevoren  gegeven hadden, weder aan zich nemen, en tegen hen keren.
</tr><tr><td>&nbsp;</tr>
<tr><td valign="top"><a name="41"><b>41)</b><td><u>zullen haar vlees</u></tr>
<tr><td><td>
  Dat is, zullen hun inkomsten en rijkdommen, die zij uit hare  landen trok, haar weigeren en ontnemen, en zelf tot hun eigen  nut aanwenden en tegen haar gebruiken.
</tr><tr><td>&nbsp;</tr>
<tr><td valign="top"><a name="42"><b>42)</b><td><u>vuur verbranden.</u></tr>
<tr><td><td>
  Namelijk de plaats of stad met zeven bergen, waar zij haren  stoel of troon heeft, gelijk <a href="op_16.html#10" target="kanttekening_referentie">Openb. 16:10</a> aangewezen is.
</tr><tr><td>&nbsp;</tr>
<tr><td valign="top"><a name="43"><b>43)</b><td><u>God heeft <i>hun</i></u></tr>
<tr><td><td>
  Want het hart der koningen is in de hand des Heeren gelijk  waterbeken, Hij keert dat waar Hij wil; <a href="sp_21.html#1" target="kanttekening_referentie">Spreuk. 21:1</a>, namelijk  &ograve;f in Zijn rechtvaardigen toorn en oordeel, tot hun straf en  beproeving van Zijn volk; &ograve;f in Zijn genade tot verlossing en  bevrijding van Zijn volk, en tot straf Zijner vijanden.
</tr><tr><td>&nbsp;</tr>
<tr><td valign="top"><a name="44"><b>44)</b><td><u>mening doen,</u></tr>
<tr><td><td>
  Of <font color="green">raad,</font> gelijk ook <a href="op_17.html#13" target="kanttekening_referentie">Openb. 17:13</a>, en hier in <a href="op_17.html#17" target="kanttekening_referentie">Openb. 17:17</a>.
</tr><tr><td>&nbsp;</tr>
<tr><td valign="top"><a name="45"><b>45)</b><td><u>totdat de woorden</u></tr>
<tr><td><td>
  Dat is, totdat de profetie&euml;n zullen vervuld zijn, die God ons in  Zijn Woord geopenbaard heeft, zo van de opkomst en heerschappij,  als van den val van den antichrist.
</tr><tr><td>&nbsp;</tr>
</table>
