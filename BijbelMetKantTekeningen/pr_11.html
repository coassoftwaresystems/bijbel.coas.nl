<HTML>
<HEAD>
<TITLE>
Prediker 11
</TITLE>
</HEAD>
<BODY BGCOLOR="#FFFFFF">
<A HREF=pr1.htm TARGET="bijbeltekst">1</A>
<A HREF=pr2.htm TARGET="bijbeltekst">2</A>
<A HREF=pr3.htm TARGET="bijbeltekst">3</A>
<A HREF=pr4.htm TARGET="bijbeltekst">4</A>
<A HREF=pr5.htm TARGET="bijbeltekst">5</A>
<A HREF=pr6.htm TARGET="bijbeltekst">6</A>
<A HREF=pr7.htm TARGET="bijbeltekst">7</A>
<A HREF=pr8.htm TARGET="bijbeltekst">8</A>
<A HREF=pr9.htm TARGET="bijbeltekst">9</A>
<A HREF=pr10.htm TARGET="bijbeltekst">10</A>
11
<A HREF=pr12.htm TARGET="bijbeltekst">12</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>Werp uw brood uit op het water, want gij zult het vinden na vele dagen.
<TR><td valign=top><a name="2">2</a><td valign=top>Geef een deel aan zeven, ja, ook aan acht; want gij weet niet, wat kwaad op de aarde wezen zal.
<TR><td valign=top><a name="3">3</a><td valign=top>Als de wolken vol geworden zijn, zo storten zij plasregen uit op de aarde; en als de boom naar het zuiden, of als hij naar het noorden valt, in de plaats, waar de boom valt, daar zal hij wezen.
<TR><td valign=top><a name="4">4</a><td valign=top>Wie op den wind acht geeft, die zal niet zaaien, en wie op de wolken ziet, die zal niet maaien.
<TR><td valign=top><a name="5">5</a><td valign=top>Gelijk gij niet weet, welke de weg des winds zij, <I>of</I> hoedanig de beenderen zijn in den buik van een zwangere <I>vrouw</I>, alzo weet gij het werk Gods niet, Die het alles maakt.
<TR><td valign=top><a name="6">6</a><td valign=top>Zaai uw zaad in den morgenstond, en trek uw hand des avonds niet af; want gij weet niet, wat recht wezen zal, of dit of dat, of dat die beide te zamen goed zijn zullen.
<TR><td valign=top><a name="7">7</a><td valign=top>Verder, het licht is zoet, en het is den ogen goed de zon te aanschouwen;
<TR><td valign=top><a name="8">8</a><td valign=top>Maar indien de mens veel jaren heeft, <I>en</I> verblijdt zich in die allen, zo laat hem ook gedenken aan de dagen der duisternis, want die zullen veel zijn; <I>en</I> al wat zal gekomen is, is ijdelheid.
<TR><td valign=top><a name="9">9</a><td valign=top>Verblijd u, o jongeling! in uw jeugd, en laat uw hart zich vermaken in de dagen uwer jongelingschap, en wandel in de wegen uws harten, en in de aanschouwingen uwer ogen; maar weet, dat God, om al deze dingen, u zal doen komen voor het gericht.
<TR><td valign=top><a name="10">10</a><td valign=top>Zo doe dan de toornigheid wijken van uw hart, en doe het kwade weg van uw vlees, want de jeugd, en de jonkheid is ijdelheid.
<TR><TH COLSPAN=2>
</TABLE>
<BR>
<HR>
</BODY>
</HTML>
