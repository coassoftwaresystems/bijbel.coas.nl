<HTML>
<HEAD>
<TITLE>
1 Samu&#235l 7
</TITLE>
</HEAD>
<BODY BGCOLOR="#FFFFFF">
<A HREF=1sm1.htm TARGET="bijbeltekst">1</A>
<A HREF=1sm2.htm TARGET="bijbeltekst">2</A>
<A HREF=1sm3.htm TARGET="bijbeltekst">3</A>
<A HREF=1sm4.htm TARGET="bijbeltekst">4</A>
<A HREF=1sm5.htm TARGET="bijbeltekst">5</A>
<A HREF=1sm6.htm TARGET="bijbeltekst">6</A>
7
<A HREF=1sm8.htm TARGET="bijbeltekst">8</A>
<A HREF=1sm9.htm TARGET="bijbeltekst">9</A>
<A HREF=1sm10.htm TARGET="bijbeltekst">10</A>
<A HREF=1sm11.htm TARGET="bijbeltekst">11</A>
<A HREF=1sm12.htm TARGET="bijbeltekst">12</A>
<A HREF=1sm13.htm TARGET="bijbeltekst">13</A>
<A HREF=1sm14.htm TARGET="bijbeltekst">14</A>
<A HREF=1sm15.htm TARGET="bijbeltekst">15</A>
<A HREF=1sm16.htm TARGET="bijbeltekst">16</A>
<A HREF=1sm17.htm TARGET="bijbeltekst">17</A>
<A HREF=1sm18.htm TARGET="bijbeltekst">18</A>
<A HREF=1sm19.htm TARGET="bijbeltekst">19</A>
<A HREF=1sm20.htm TARGET="bijbeltekst">20</A>
<A HREF=1sm21.htm TARGET="bijbeltekst">21</A>
<A HREF=1sm22.htm TARGET="bijbeltekst">22</A>
<A HREF=1sm23.htm TARGET="bijbeltekst">23</A>
<A HREF=1sm24.htm TARGET="bijbeltekst">24</A>
<A HREF=1sm25.htm TARGET="bijbeltekst">25</A>
<A HREF=1sm26.htm TARGET="bijbeltekst">26</A>
<A HREF=1sm27.htm TARGET="bijbeltekst">27</A>
<A HREF=1sm28.htm TARGET="bijbeltekst">28</A>
<A HREF=1sm29.htm TARGET="bijbeltekst">29</A>
<A HREF=1sm30.htm TARGET="bijbeltekst">30</A>
<A HREF=1sm31.htm TARGET="bijbeltekst">31</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>Toen kwamen de mannen van <a href="kt-1sm_7.html#1" target="kanttekeningen">Kirjath-Jearim,</a><sup>1)</sup> en haalden de ark des HEEREN op, en zij brachten ze in het huis van Abinadab, <a href="kt-1sm_7.html#2" target="kanttekeningen">op den heuvel;</a><sup>2)</sup> en zij <a href="kt-1sm_7.html#3" target="kanttekeningen">heiligden zijn zoon Eleazar,</a><sup>3)</sup> dat hij de ark des HEEREN bewaarde.
<TR><td valign=top><a name="2">2</a><td valign=top>En het geschiedde, van dien dag af, dat de ark <I>des</I> <I>Heeren</I> te Kirjath-Jearim bleef, en de dagen werden twintig jaren; en het ganse huis van Israel <a href="kt-1sm_7.html#4" target="kanttekeningen">klaagde den HEERE achterna.</a><sup>4)</sup>
<TR><td valign=top><a name="3">3</a><td valign=top>Toen sprak Samuel tot het ganse huis van Israel, zeggende: Indien gijlieden u met uw ganse hart tot den HEERE bekeert, zo doet <a href="kt-1sm_7.html#5" target="kanttekeningen">de vreemde goden uit het midden</a><sup>5)</sup> van u weg, ook de <a href="kt-1sm_7.html#6" target="kanttekeningen">Astharoths;</a><sup>6)</sup> en richt uw hart tot den HEERE, en dient Hem alleen, zo zal Hij u uit de hand der Filistijnen rukken.
<TR><td valign=top><a name="4">4</a><td valign=top>De kinderen Israels nu deden de <a href="kt-1sm_7.html#7" target="kanttekeningen">Baals en de Astharoths weg,</a><sup>7)</sup> en zij dienden den HEERE alleen.
<TR><td valign=top><a name="5">5</a><td valign=top>Verder zeide Samuel: Vergadert het ganse Israel naar <a href="kt-1sm_7.html#8" target="kanttekeningen">Mizpa,</a><sup>8)</sup> en ik zal den HEERE voor u bidden.
<TR><td valign=top><a name="6">6</a><td valign=top>En zij werden vergaderd te Mizpa, en zij schepten water, en <a href="kt-1sm_7.html#9" target="kanttekeningen">goten het uit</a><sup>9)</sup> voor het aangezicht des HEEREN; en zij vastten te dien dage, en zeiden aldaar: Wij hebben tegen den HEERE gezondigd. Alzo <a href="kt-1sm_7.html#10" target="kanttekeningen">richtte Samuel</a><sup>10)</sup> de kinderen Israels te Mizpa.
<TR><td valign=top><a name="7">7</a><td valign=top>Toen de Filistijnen hoorden, dat de kinderen Israels zich vergaderd hadden te Mizpa, <a href="kt-1sm_7.html#11" target="kanttekeningen">zo kwamen de oversten der Filistijnen</a><sup>11)</sup> op tegen Israel. Als de kinderen Israels <I>dat</I> hoorden, zo vreesden zij <a href="kt-1sm_7.html#12" target="kanttekeningen">voor het aangezicht der Filistijnen.</a><sup>12)</sup>
<TR><td valign=top><a name="8">8</a><td valign=top>En de kinderen Israels zeiden tot Samuel: <a href="kt-1sm_7.html#13" target="kanttekeningen">Zwijg niet van onzentwege,</a><sup>13)</sup> dat gij niet zoudt roepen tot den HEERE, onzen God, opdat Hij ons verlosse uit de hand der Filistijnen.
<TR><td valign=top><a name="9">9</a><td valign=top>Toen nam Samuel een <a href="kt-1sm_7.html#14" target="kanttekeningen">melklam,</a><sup>14)</sup> en <a href="kt-1sm_7.html#15" target="kanttekeningen">hij offerde</a><sup>15)</sup> het geheel den HEERE ten brandoffer; en Samuel riep tot den HEERE voor Israel; en de HEERE <a href="kt-1sm_7.html#16" target="kanttekeningen">verhoorde hem.</a><sup>16)</sup>
<TR><td valign=top><a name="10">10</a><td valign=top>En het geschiedde, toen Samuel dat brandoffer offerde, zo kwamen de Filistijnen aan ten strijde tegen Israel; en de HEERE donderde te dien dage met een groten <a href="kt-1sm_7.html#17" target="kanttekeningen">donder over de Filistijnen,</a><sup>17)</sup> en Hij verschrikte hen, zodat zij verslagen werden voor het aangezicht van Israel.
<TR><td valign=top><a name="11">11</a><td valign=top>En de mannen van Israel togen uit van Mizpa, en vervolgden de Filistijnen, en zij sloegen hen tot onder Beth-kar.
<TR><td valign=top><a name="12">12</a><td valign=top>Samuel nu nam een steen, en stelde <I>dien</I> tussen Mizpa en tussen <a href="kt-1sm_7.html#18" target="kanttekeningen">Sen,</a><sup>18)</sup> en hij noemde diens naam <a href="kt-1sm_7.html#19" target="kanttekeningen">Eben-Haezer;</a><sup>19)</sup> en hij zeide: Tot hiertoe heeft de HEERE ons geholpen.
<TR><td valign=top><a name="13">13</a><td valign=top>Alzo werden de Filistijnen vernederd, en <a href="kt-1sm_7.html#20" target="kanttekeningen">kwamen</a><sup>20)</sup> <a href="kt-1sm_7.html#21" target="kanttekeningen">niet meer</a><sup>21)</sup> <a href="kt-1sm_7.html#22" target="kanttekeningen">in de landpalen van Israel;</a><sup>22)</sup> want de hand des HEEREN was tegen de Filistijnen al de dagen van Samuel.
<TR><td valign=top><a name="14">14</a><td valign=top>En de steden, welke de Filistijnen van Israel genomen hadden kwamen weder aan Israel, van Ekron tot Gath toe; ook rukte Israel derzelver landpale uit de hand der Filistijnen; en <a href="kt-1sm_7.html#23" target="kanttekeningen">er was vrede</a><sup>23)</sup> tussen Israel en tussen <a href="kt-1sm_7.html#24" target="kanttekeningen">de Amorieten.</a><sup>24)</sup>
<TR><td valign=top><a name="15">15</a><td valign=top>Samuel nu <a href="kt-1sm_7.html#25" target="kanttekeningen">richtte Israel</a><sup>25)</sup> <a href="kt-1sm_7.html#26" target="kanttekeningen">al de dagen zijns levens.</a><sup>26)</sup>
<TR><td valign=top><a name="16">16</a><td valign=top>En hij toog van jaar tot jaar, en ging rondom naar <a href="kt-1sm_7.html#27" target="kanttekeningen">Beth-El, en Gilgal, en Mizpa;</a><sup>27)</sup> en hij richtte Israel in al die plaatsen.
<TR><td valign=top><a name="17">17</a><td valign=top>Doch hij <a href="kt-1sm_7.html#28" target="kanttekeningen">keerde weder</a><sup>28)</sup> naar <a href="kt-1sm_7.html#29" target="kanttekeningen">Rama;</a><sup>29)</sup> want daar was zijn huis, en <a href="kt-1sm_7.html#30" target="kanttekeningen">daar richtte hij Israel;</a><sup>30)</sup> en hij bouwde aldaar den HEERE een altaar.
<TR><TH COLSPAN=2>
</TABLE>
<BR>
<HR>
</BODY>
</HTML>
