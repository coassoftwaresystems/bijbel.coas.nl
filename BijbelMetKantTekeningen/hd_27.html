<HTML>
<HEAD>
<TITLE>
Handelingen 27
</TITLE>
</HEAD>
<BODY BGCOLOR="#FFFFFF">
<A HREF=hd1.htm TARGET="bijbeltekst">1</A>
<A HREF=hd2.htm TARGET="bijbeltekst">2</A>
<A HREF=hd3.htm TARGET="bijbeltekst">3</A>
<A HREF=hd4.htm TARGET="bijbeltekst">4</A>
<A HREF=hd5.htm TARGET="bijbeltekst">5</A>
<A HREF=hd6.htm TARGET="bijbeltekst">6</A>
<A HREF=hd7.htm TARGET="bijbeltekst">7</A>
<A HREF=hd8.htm TARGET="bijbeltekst">8</A>
<A HREF=hd9.htm TARGET="bijbeltekst">9</A>
<A HREF=hd10.htm TARGET="bijbeltekst">10</A>
<A HREF=hd11.htm TARGET="bijbeltekst">11</A>
<A HREF=hd12.htm TARGET="bijbeltekst">12</A>
<A HREF=hd13.htm TARGET="bijbeltekst">13</A>
<A HREF=hd14.htm TARGET="bijbeltekst">14</A>
<A HREF=hd15.htm TARGET="bijbeltekst">15</A>
<A HREF=hd16.htm TARGET="bijbeltekst">16</A>
<A HREF=hd17.htm TARGET="bijbeltekst">17</A>
<A HREF=hd18.htm TARGET="bijbeltekst">18</A>
<A HREF=hd19.htm TARGET="bijbeltekst">19</A>
<A HREF=hd20.htm TARGET="bijbeltekst">20</A>
<A HREF=hd21.htm TARGET="bijbeltekst">21</A>
<A HREF=hd22.htm TARGET="bijbeltekst">22</A>
<A HREF=hd23.htm TARGET="bijbeltekst">23</A>
<A HREF=hd24.htm TARGET="bijbeltekst">24</A>
<A HREF=hd25.htm TARGET="bijbeltekst">25</A>
<A HREF=hd26.htm TARGET="bijbeltekst">26</A>
27
<A HREF=hd28.htm TARGET="bijbeltekst">28</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>En als het <a href="kt-hd_27.html#1" target="kanttekeningen">besloten was,</a><sup>1)</sup> dat <a href="kt-hd_27.html#2" target="kanttekeningen">wij naar Italie</a><sup>2)</sup> zouden afvaren, leverden zij Paulus en enige andere gevangenen, over aan een hoofdman over honderd, met name Julius van de <a href="kt-hd_27.html#3" target="kanttekeningen">keizerlijke</a><sup>3)</sup> <a href="kt-hd_27.html#4" target="kanttekeningen">bende.</a><sup>4)</sup>
<TR><td valign=top><a name="2">2</a><td valign=top>En in een <a href="kt-hd_27.html#5" target="kanttekeningen">Adramyttenisch schip</a><sup>5)</sup> gegaan zijnde, alzo wij de plaatsen langs <a href="kt-hd_27.html#6" target="kanttekeningen">Azie</a><sup>6)</sup> <a href="kt-hd_27.html#7" target="kanttekeningen">bevaren zouden,</a><sup>7)</sup> voeren wij af; en <a href="kt-hd_27.html#8" target="kanttekeningen">Aristarchus,</a><sup>8)</sup> de Macedonier van <a href="kt-hd_27.html#9" target="kanttekeningen">Thessalonica,</a><sup>9)</sup> was met ons.
<TR><td valign=top><a name="3">3</a><td valign=top>En des anderen <I>daags</I> kwamen wij aan te <a href="kt-hd_27.html#10" target="kanttekeningen">Sidon.</a><sup>10)</sup> En Julius, vriendelijk met Paulus handelende, liet <I>hem</I> toe tot <a href="kt-hd_27.html#11" target="kanttekeningen">de vrienden te</a><sup>11)</sup> gaan, om <I>van</I> <I>hen</I> <a href="kt-hd_27.html#12" target="kanttekeningen">bezorgd te worden.</a><sup>12)</sup>
<TR><td valign=top><a name="4">4</a><td valign=top>En van daar afgevaren zijnde, voeren wij <a href="kt-hd_27.html#13" target="kanttekeningen">onder Cyprus</a><sup>13)</sup> heen, omdat de winden <I>ons</I> tegen waren.
<TR><td valign=top><a name="5">5</a><td valign=top>En de zee, die langs <a href="kt-hd_27.html#14" target="kanttekeningen">Cilicie en</a><sup>14)</sup> <a href="kt-hd_27.html#15" target="kanttekeningen">Pamfylie is,</a><sup>15)</sup> doorgevaren zijnde, kwamen wij aan te <a href="kt-hd_27.html#16" target="kanttekeningen">Myra in Lycie.</a><sup>16)</sup>
<TR><td valign=top><a name="6">6</a><td valign=top>En de hoofdman, aldaar een schip gevonden hebbende van <a href="kt-hd_27.html#17" target="kanttekeningen">Alexandrie,</a><sup>17)</sup> dat naar Italie voer, deed ons in hetzelve overgaan.
<TR><td valign=top><a name="7">7</a><td valign=top>En als wij vele dagen langzaam voortvoeren, en nauwelijks tegenover <a href="kt-hd_27.html#18" target="kanttekeningen">Knidus</a><sup>18)</sup> gekomen waren, overmits het ons de wind niet toeliet, zo voeren wij onder <a href="kt-hd_27.html#19" target="kanttekeningen">Kreta heen,</a><sup>19)</sup> tegenover <a href="kt-hd_27.html#20" target="kanttekeningen">Salmone.</a><sup>20)</sup>
<TR><td valign=top><a name="8">8</a><td valign=top>En hetzelve nauwelijks voorbij zeilende, kwamen wij in een zekere plaats genaamd <a href="kt-hd_27.html#21" target="kanttekeningen">Schonehavens,</a><sup>21)</sup> waar de stad Lasea <a href="kt-hd_27.html#22" target="kanttekeningen">nabij was.</a><sup>22)</sup>
<TR><td valign=top><a name="9">9</a><td valign=top>En als veel tijd verlopen, en de vaart nu zorgelijk was, omdat ook <a href="kt-hd_27.html#23" target="kanttekeningen">de vasten</a><sup>23)</sup> nu voorbij was, vermaande hen Paulus,
<TR><td valign=top><a name="10">10</a><td valign=top>En zeide tot hen: Mannen, ik <a href="kt-hd_27.html#24" target="kanttekeningen">zie, dat</a><sup>24)</sup> de vaart zal geschieden met hinder en grote schade, niet alleen van de lading en van het schip, maar ook <a href="kt-hd_27.html#25" target="kanttekeningen">van ons leven.</a><sup>25)</sup>
<TR><td valign=top><a name="11">11</a><td valign=top>Doch de hoofdman <a href="kt-hd_27.html#26" target="kanttekeningen">geloofde meer</a><sup>26)</sup> den stuurman en den schipper, dan hetgeen van Paulus gezegd werd.
<TR><td valign=top><a name="12">12</a><td valign=top>En alzo de haven ongelegen was om te overwinteren, vond het meerder <I>deel</I> geraden ook van daar te varen, of zij enigszins te Fenix konden aankomen om te overwinteren, <a href="kt-hd_27.html#27" target="kanttekeningen">zijnde een haven</a><sup>27)</sup> in Kreta, <a href="kt-hd_27.html#28" target="kanttekeningen">strekkende</a><sup>28)</sup> <a href="kt-hd_27.html#29" target="kanttekeningen">tegen het zuidwesten</a><sup>29)</sup> en tegen het noordwesten.
<TR><td valign=top><a name="13">13</a><td valign=top>En alzo de zuidenwind zachtelijk waaide, meenden zij hun voornemen verkregen te hebben, en afgevaren zijnde, zeilden zij dicht voorbij Kreta henen.
<TR><td valign=top><a name="14">14</a><td valign=top>Maar niet lang daarna, sloeg <a href="kt-hd_27.html#30" target="kanttekeningen">tegen hetzelve</a><sup>30)</sup> een <a href="kt-hd_27.html#31" target="kanttekeningen">stormwind, genaamd</a><sup>31)</sup> <a href="kt-hd_27.html#32" target="kanttekeningen">Euroklydon.</a><sup>32)</sup>
<TR><td valign=top><a name="15">15</a><td valign=top>En als het schip daarmede weggerukt werd, en niet kon tegen den wind <a href="kt-hd_27.html#33" target="kanttekeningen">opzeilen,</a><sup>33)</sup> <a href="kt-hd_27.html#34" target="kanttekeningen">gaven wij het op,</a><sup>34)</sup> en dreven heen.
<TR><td valign=top><a name="16">16</a><td valign=top>En lopende onder een zeker eilandje, genaamd <a href="kt-hd_27.html#35" target="kanttekeningen">Klauda,</a><sup>35)</sup> konden wij nauwelijks de boot machtig worden.
<TR><td valign=top><a name="17">17</a><td valign=top>Dewelke opgehaald hebbende, gebruikten zij <I>alle</I> behulpselen, het schip <a href="kt-hd_27.html#36" target="kanttekeningen">ondergordende;</a><sup>36)</sup> en alzo zij vreesden, dat zij op <a href="kt-hd_27.html#37" target="kanttekeningen">de <I>droogte</I></a><sup>37)</sup> Syrtis vervallen zouden, streken zij <a href="kt-hd_27.html#38" target="kanttekeningen">het zeil,</a><sup>38)</sup> en dreven alzo henen.
<TR><td valign=top><a name="18">18</a><td valign=top>En alzo wij van het onweder geweldiglijk geslingerd werden, deden zij den volgende <I>dag</I> <a href="kt-hd_27.html#39" target="kanttekeningen">een uitworp;</a><sup>39)</sup>
<TR><td valign=top><a name="19">19</a><td valign=top>En den derden <I>dag</I> wierpen wij met onze eigen handen het <a href="kt-hd_27.html#40" target="kanttekeningen">scheepsgereedschap</a><sup>40)</sup> uit.
<TR><td valign=top><a name="20">20</a><td valign=top>En als noch zon noch gesternten verschenen in vele dagen, en geen klein onweder <a href="kt-hd_27.html#41" target="kanttekeningen"><I>ons</I> drukte,</a><sup>41)</sup> zo werd <I>ons</I> voort alle hoop van behouden te worden benomen.
<TR><td valign=top><a name="21">21</a><td valign=top>En als men <a href="kt-hd_27.html#42" target="kanttekeningen">langen tijd</a><sup>42)</sup> <a href="kt-hd_27.html#43" target="kanttekeningen">zonder eten</a><sup>43)</sup> geweest was, toen stond Paulus <I>op</I> in het midden van hen, en zeide: O mannen, men behoorde mij wel gehoor gegeven te hebben, en van Kreta niet afgevaren te zijn, en dezen hinder en deze schade <a href="kt-hd_27.html#44" target="kanttekeningen">verhoed te hebben;</a><sup>44)</sup>
<TR><td valign=top><a name="22">22</a><td valign=top>Doch alsnu vermaan ik ulieden goedsmoeds te zijn; want er zal geen verlies geschieden van <I>iemands</I> <a href="kt-hd_27.html#45" target="kanttekeningen">leven onder u,</a><sup>45)</sup> maar alleen van het schip.
<TR><td valign=top><a name="23">23</a><td valign=top>Want dezen zelfden nacht heeft bij mij gestaan een engel Gods, <a href="kt-hd_27.html#46" target="kanttekeningen">Wiens ik ben,</a><sup>46)</sup> Welken ook ik dien,
<TR><td valign=top><a name="24">24</a><td valign=top>Zeggende: Vrees niet, Paulus, gij moet voor den keizer <a href="kt-hd_27.html#47" target="kanttekeningen">gesteld worden;</a><sup>47)</sup> en zie, <a href="kt-hd_27.html#48" target="kanttekeningen">God heeft u</a><sup>48)</sup> geschonken allen, die met u varen.
<TR><td valign=top><a name="25">25</a><td valign=top>Daarom zijt goedsmoeds, mannen, want ik geloof Gode, dat het alzo zijn zal, gelijkerwijs het mij gezegd is.
<TR><td valign=top><a name="26">26</a><td valign=top>Doch wij moeten op een zeker eiland vervallen.
<TR><td valign=top><a name="27">27</a><td valign=top>Als nu de veertiende nacht gekomen was, <a href="kt-hd_27.html#49" target="kanttekeningen">alzo wij in</a><sup>49)</sup> de <a href="kt-hd_27.html#50" target="kanttekeningen">Adriatische zee</a><sup>50)</sup> herwaarts en derwaarts gedreven werden, omtrent het midden des nachts, vermoedden de scheepslieden, dat hun enig land naderde.
<TR><td valign=top><a name="28">28</a><td valign=top>En het dieplood uitgeworpen hebbende, vonden zij <a href="kt-hd_27.html#51" target="kanttekeningen">twintig vademen;</a><sup>51)</sup> en een weinig voortgevaren zijnde, wierpen zij wederom het dieplood uit, en vonden vijftien vademen;
<TR><td valign=top><a name="29">29</a><td valign=top>En vrezende, dat zij ergens op <a href="kt-hd_27.html#52" target="kanttekeningen">harde plaatsen</a><sup>52)</sup> vervallen mochten, wierpen zij vier ankers van het achterschip uit, en wensten, dat het dag werd.
<TR><td valign=top><a name="30">30</a><td valign=top>Maar als de scheepslieden zochten uit het schip te vlieden, en de boot <a href="kt-hd_27.html#53" target="kanttekeningen">nederlieten</a><sup>53)</sup> in de zee, onder den schijn, alsof zij uit <a href="kt-hd_27.html#54" target="kanttekeningen">het voorschip</a><sup>54)</sup> de ankers zouden <a href="kt-hd_27.html#55" target="kanttekeningen">uitbrengen,</a><sup>55)</sup>
<TR><td valign=top><a name="31">31</a><td valign=top>Zeide Paulus tot den hoofdman en tot de krijgsknechten: Indien dezen in het schip niet blijven, <a href="kt-hd_27.html#56" target="kanttekeningen">gij kunt niet</a><sup>56)</sup> behouden worden.
<TR><td valign=top><a name="32">32</a><td valign=top>Toen hieuwen de krijgsknechten de touwen af van de boot, en lieten haar vallen.
<TR><td valign=top><a name="33">33</a><td valign=top>En ondertussen dat het dag zou worden, vermaande Paulus <I>hen</I> allen, dat zij zouden <a href="kt-hd_27.html#57" target="kanttekeningen">spijze nemen,</a><sup>57)</sup> en zeide: Het is heden de veertiende dag, dat gij verwachtende blijft zonder eten, en <a href="kt-hd_27.html#58" target="kanttekeningen">niets hebt genomen.</a><sup>58)</sup>
<TR><td valign=top><a name="34">34</a><td valign=top>Daarom vermaan ik u spijze te nemen, want dat dient <a href="kt-hd_27.html#59" target="kanttekeningen">tot uw behouding;</a><sup>59)</sup> want niemand van u zal <a href="kt-hd_27.html#60" target="kanttekeningen">een haar van</a><sup>60)</sup> het hoofd vallen.
<TR><td valign=top><a name="35">35</a><td valign=top>En als hij dit gezegd had en brood genomen had, <a href="kt-hd_27.html#61" target="kanttekeningen">dankte hij God</a><sup>61)</sup> in aller tegenwoordigheid; en <I>hetzelve</I> gebroken hebbende, begon hij te eten.
<TR><td valign=top><a name="36">36</a><td valign=top>En zij allen, goedsmoeds geworden zijnde, namen ook zelven <a href="kt-hd_27.html#62" target="kanttekeningen">spijze.</a><sup>62)</sup>
<TR><td valign=top><a name="37">37</a><td valign=top>Wij waren nu in het schip in alles tweehonderd zes en zeventig <a href="kt-hd_27.html#63" target="kanttekeningen">zielen.</a><sup>63)</sup>
<TR><td valign=top><a name="38">38</a><td valign=top>En als zij met spijze verzadigd waren, lichtten zij het schip, en wierpen het koren uit in de zee.
<TR><td valign=top><a name="39">39</a><td valign=top>En toen het dag werd, kenden zij het land niet; maar zij merkten <a href="kt-hd_27.html#64" target="kanttekeningen">een zekeren</a><sup>64)</sup> inham, die een <a href="kt-hd_27.html#65" target="kanttekeningen">oever had,</a><sup>65)</sup> tegen denwelken zij geraden vonden, zo zij konden, het schip aan te zetten.
<TR><td valign=top><a name="40">40</a><td valign=top>En als zij <a href="kt-hd_27.html#66" target="kanttekeningen">de ankers opgehaald</a><sup>66)</sup> hadden, gaven zij <I>het</I> <I>schip</I> aan de zee over, meteen <a href="kt-hd_27.html#67" target="kanttekeningen">de roerbanden</a><sup>67)</sup> losmakende; en het razeil naar den wind opgehaald hebbende, hielden zij het naar den oever toe.
<TR><td valign=top><a name="41">41</a><td valign=top>Maar vervallende op <a href="kt-hd_27.html#68" target="kanttekeningen">een plaats,</a><sup>68)</sup> die de zee aan beide zijden had, zetten zij het schip daarop; en het voorschip, vastzittende, bleef onbewegelijk, maar het achterschip brak van het geweld <a href="kt-hd_27.html#69" target="kanttekeningen">der baren.</a><sup>69)</sup>
<TR><td valign=top><a name="42">42</a><td valign=top>De <a href="kt-hd_27.html#70" target="kanttekeningen">raadslag nu</a><sup>70)</sup> der krijgslieden was, dat zij de gevangenen zouden doden, opdat niemand, ontzwommen zijnde, zoude ontvlieden.
<TR><td valign=top><a name="43">43</a><td valign=top>Maar de hoofdman, willen Paulus behouden, belette hun dat voornemen, en beval, dat degenen, die zwemmen konden, zich eerst zouden afwerpen, en te land komen;
<TR><td valign=top><a name="44">44</a><td valign=top>En <a href="kt-hd_27.html#71" target="kanttekeningen">de anderen,</a><sup>71)</sup> sommigen op planken, en sommigen op enige <I>stukken</I> van het schip. En alzo is het geschied, dat zij allen behouden aan het land gekomen zijn.
<TR><TH COLSPAN=2>
</TABLE>
<BR>
<HR>
</BODY>
</HTML>
