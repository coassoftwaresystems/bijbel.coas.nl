<HTML>
<HEAD>
<TITLE>
Nehemia 5
</TITLE>
</HEAD>
<BODY BGCOLOR="#FFFFFF">
<A HREF=ne1.htm TARGET="bijbeltekst">1</A>
<A HREF=ne2.htm TARGET="bijbeltekst">2</A>
<A HREF=ne3.htm TARGET="bijbeltekst">3</A>
<A HREF=ne4.htm TARGET="bijbeltekst">4</A>
5
<A HREF=ne6.htm TARGET="bijbeltekst">6</A>
<A HREF=ne7.htm TARGET="bijbeltekst">7</A>
<A HREF=ne8.htm TARGET="bijbeltekst">8</A>
<A HREF=ne9.htm TARGET="bijbeltekst">9</A>
<A HREF=ne10.htm TARGET="bijbeltekst">10</A>
<A HREF=ne11.htm TARGET="bijbeltekst">11</A>
<A HREF=ne12.htm TARGET="bijbeltekst">12</A>
<A HREF=ne13.htm TARGET="bijbeltekst">13</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>Maar het geroep des volks en hunner vrouwen was groot, tegen hun <a href="kt-ne_5.html#1" target="kanttekeningen">broederen,</a><sup>1)</sup> de Joden.
<TR><td valign=top><a name="2">2</a><td valign=top>Want er waren, die zeiden: Onze zonen, en onze dochteren, wij zijn velen; <a href="kt-ne_5.html#2" target="kanttekeningen">daarom</a><sup>2)</sup> hebben wij koren opgenomen, opdat wij eten en leven.
<TR><td valign=top><a name="3">3</a><td valign=top>Ook waren er, die zeiden: Wij verpanden onze akkers, en onze wijngaarden, en onze huizen, opdat wij in dezen <a href="kt-ne_5.html#3" target="kanttekeningen">honger</a><sup>3)</sup> koren mogen opnemen.
<TR><td valign=top><a name="4">4</a><td valign=top>Desgelijks waren er, die zeiden: Wij hebben geld ontleend <a href="kt-ne_5.html#4" target="kanttekeningen">tot des konings cijns,</a><sup>4)</sup> <I>op</I> onze akkers en onze wijngaarden.
<TR><td valign=top><a name="5">5</a><td valign=top>Nu is toch ons <a href="kt-ne_5.html#5" target="kanttekeningen">vlees als het vlees</a><sup>5)</sup> onzer broederen, onze kinderen zijn als hun kinderen; en ziet, wij onderwerpen onze zonen en onze dochteren tot <a href="kt-ne_5.html#6" target="kanttekeningen">dienstknechten;</a><sup>6)</sup> ja, er zijn enige van onze dochteren onderworpen, <a href="kt-ne_5.html#7" target="kanttekeningen">dat zij in de macht</a><sup>7)</sup> onzer handen niet zijn; en anderen hebben onze akkers en onze wijngaarden.
<TR><td valign=top><a name="6">6</a><td valign=top>Toen ik nu hun geroep en deze woorden hoorde, <a href="kt-ne_5.html#8" target="kanttekeningen">ontstak ik zeer.</a><sup>8)</sup>
<TR><td valign=top><a name="7">7</a><td valign=top>En mijn hart beraadslaagde in mij; daarna twistte ik met de <a href="kt-ne_5.html#9" target="kanttekeningen">edelen,</a><sup>9)</sup> en met de overheden, en zeide tot hen: Gijlieden <a href="kt-ne_5.html#10" target="kanttekeningen">vordert</a><sup>10)</sup> <a href="kt-ne_5.html#11" target="kanttekeningen">een last,</a><sup>11)</sup> een iegelijk van zijn broeder. Voorts <a href="kt-ne_5.html#12" target="kanttekeningen">belegde ik</a><sup>12)</sup> een grote vergadering tegen hen.
<TR><td valign=top><a name="8">8</a><td valign=top>En ik zeide tot hen: Wij hebben onze broederen, de Joden, die aan de heidenen <a href="kt-ne_5.html#13" target="kanttekeningen">verkocht waren,</a><sup>13)</sup> <a href="kt-ne_5.html#14" target="kanttekeningen">naar ons vermogen</a><sup>14)</sup> <a href="kt-ne_5.html#15" target="kanttekeningen">wedergekocht;</a><sup>15)</sup> en zoudt gijlieden ook uw broederen verkopen, of zouden zij aan ons verkocht worden? Toen zwegen zij, en vonden geen antwoord.
<TR><td valign=top><a name="9">9</a><td valign=top>Voorts zeide ik: De zaak is niet goed, die gijlieden doet; zoudt gij niet wandelen in de vreze onzes Gods, om de versmading der heidenen, onze vijanden?
<TR><td valign=top><a name="10">10</a><td valign=top>Ik, mijn broederen, en mijn jongens, <a href="kt-ne_5.html#16" target="kanttekeningen">vorderen</a><sup>16)</sup> wij ook geld en koren van hen? Laat ons toch dezen <a href="kt-ne_5.html#17" target="kanttekeningen">last nalaten.</a><sup>17)</sup>
<TR><td valign=top><a name="11">11</a><td valign=top>Geeft hun toch als heden weder hun akkers, hun wijngaarden, hun olijfgaarden en hun huizen; en het <a href="kt-ne_5.html#18" target="kanttekeningen">honderdste</a><sup>18)</sup> <I>deel</I> van het geld, en van het koren, den most en de olie, <a href="kt-ne_5.html#19" target="kanttekeningen">die gij</a><sup>19)</sup> hun hebt afgevorderd.
<TR><td valign=top><a name="12">12</a><td valign=top>Toen zeiden zij: Wij zullen het wedergeven, en van hen niets zoeken; wij zullen alzo doen, als gij zegt. En ik riep de <a href="kt-ne_5.html#20" target="kanttekeningen">priesteren,</a><sup>20)</sup> en deed hen zweren, dat zij doen zouden naar dit woord.
<TR><td valign=top><a name="13">13</a><td valign=top>Ook <a href="kt-ne_5.html#21" target="kanttekeningen">schudde</a><sup>21)</sup> ik mijn <a href="kt-ne_5.html#22" target="kanttekeningen">boezem</a><sup>22)</sup> uit, en zeide: Alzo schudde God uit allen man, die dit woord niet zal bevestigen, uit zijn huis en uit zijn <a href="kt-ne_5.html#23" target="kanttekeningen">arbeid,</a><sup>23)</sup> en hij zij alzo uitgeschud en ledig. En de ganse gemeente zeide: <a href="kt-ne_5.html#24" target="kanttekeningen">Amen!</a><sup>24)</sup> En zij prezen de HEERE. En het volk deed naar dit woord.
<TR><td valign=top><a name="14">14</a><td valign=top>Ook van dien dag af, dat <a href="kt-ne_5.html#25" target="kanttekeningen">hij mij</a><sup>25)</sup> bevolen heeft hun landvoogd te zijn in het land Juda, van het twintigste jaar af, tot het twee en dertigste jaar van den koning <a href="kt-ne_5.html#26" target="kanttekeningen">Arthahsasta,</a><sup>26)</sup> zijnde twaalf jaren, heb ik, met mijn broederen, het des landvoogds niet gegeten.
<TR><td valign=top><a name="15">15</a><td valign=top>En de vorige landvoogden, die voor mij geweest zijn, hebben het volk bezwaard, en van hen genomen aan brood en wijn, <a href="kt-ne_5.html#28" target="kanttekeningen">daarna</a><sup>28)</sup> veertig zilveren <a href="kt-ne_5.html#29" target="kanttekeningen">sikkelen;</a><sup>29)</sup> ook heersten hun jongens over het volk; maar ik heb alzo niet gedaan, om der vreze Gods wil.
<TR><td valign=top><a name="16">16</a><td valign=top>Daartoe heb ik ook aan het werk dezes muurs <a href="kt-ne_5.html#30" target="kanttekeningen">verbeterd,</a><sup>30)</sup> en wij hebben geen land gekocht; en al mijn jongens zijn aldaar <a href="kt-ne_5.html#31" target="kanttekeningen">verzameld</a><sup>31)</sup> geweest tot het werk.
<TR><td valign=top><a name="17">17</a><td valign=top>Ook zijn van de Joden en van de overheden honderd en vijftig man, en die van de heidenen, die rondom ons zijn, tot ons <a href="kt-ne_5.html#32" target="kanttekeningen">kwamen,</a><sup>32)</sup> aan mijn tafel geweest.
<TR><td valign=top><a name="18">18</a><td valign=top>En wat voor een dag bereid werd, was een os <I>en</I> zes uitgelezen <a href="kt-ne_5.html#33" target="kanttekeningen">schapen;</a><sup>33)</sup> ook werden mij vogelen bereid, en binnen tien dagen <a href="kt-ne_5.html#34" target="kanttekeningen">van</a><sup>34)</sup> <a href="kt-ne_5.html#35" target="kanttekeningen">allen wijn</a><sup>35)</sup> zeer veel; nog heb ik <a href="kt-ne_5.html#36" target="kanttekeningen">bij dezen</a><sup>36)</sup> het <a href="kt-ne_5.html#37" target="kanttekeningen">brood</a><sup>37)</sup> des landvoogds niet gezocht, omdat de dienstbaarheid zwaar was over dit volk.
<TR><td valign=top><a name="19">19</a><td valign=top>Gedenk mijner, mijn God, ten goede, <a href="kt-ne_5.html#38" target="kanttekeningen">alles,</a><sup>38)</sup> wat ik aan dit volk gedaan heb.
<TR><TH COLSPAN=2>
</TABLE>
<BR>
<HR>
</BODY>
</HTML>
