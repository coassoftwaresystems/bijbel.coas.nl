<table border="0">
<tr><td valign="top"><a name="1"><b>1)</b><td><u>ik zag een</u></tr>
<tr><td><td>
  Namelijk daarna, als het uiterste oordeel was gehouden; waarvan  in het einde van <a href="op_20.html" target="kanttekening_referentie">Openb. 20 </a>is gesproken.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>nieuwen hemel</u></tr>
<tr><td><td>
  Dat is, een vernieuwden hemel en aarde, gelijk breder is  aangetekend <a href="2pt_3.html#10" target="kanttekening_referentie">2 Petr. 3:10</a>. Sommige uitleggers verstaan dit ook  van de nieuwe gestalte der Kerk van <font color="green">Christus</font> in deze wereld, na  de bekering der Joden, waarvan in <a href="op_20.html" target="kanttekening_referentie">Openb. 20 </a>breder is gesproken.  Doch dit gevoelen is daar weerlegd, en dat hier van de  triomferende Kerk van <font color="green">Jezus Christus</font> in den hemel wordt  gesproken en van haar stand naar het uiterste oordeel, zal uit  de gehele verklaring genoeg blijken, inzonderheid uit <a href="op_21.html#4" target="kanttekening_referentie">Openb.  21:4</a>,22 en volgende, die op den stand der Kerk van <font color="green">Christus</font> in  deze wereld niet kunnen toegepast worden; gelijk ook meest al de  rechtzinnige uitleggers het zo verklaren.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>voorbijgegaan,</u></tr>
<tr><td><td>
  Namelijk ten opzichte van hun tegenwoordigen stand, en voor  zoveel zij den mensen dient, die hier een natuurlijk leven  leiden, en ten opzichte van de ijdelheid, die zij om de zonde  der mensen is onderworpen. Zie <a href="rm_8.html#19" target="kanttekening_referentie">Rom. 8:19</a>, enz.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>de zee was niet</u></tr>
<tr><td><td>
  Enigen menen hieruit, dat de zee door het vuur zal verteerd en  uitgedroogd worden; zodat daarvan geen gebruik meer zal zijn.  Maar dat de hemel en de aarde, vernieuwd en verheerlijkt zijnde,  een algemene woonplaats der heilige engelen en zalige mensen  altijd zal blijven, gelijk ook nu de engelen soms op de aarde  verschijnen, hoewel de hemel hun eigen woonplaats is; doch dit  gevoelen is onzeker.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>het nieuwe Jeruzalem,</u></tr>
<tr><td><td>
  Hoewel de gemeente van <font color="green">Christus</font> in het algemeen ook soms aldus  genoemd wordt, gelijk te zien is <a href="gl_4.html#26" target="kanttekening_referentie">Gal. 4:26</a>; <a href="hb_12.html#22" target="kanttekening_referentie">Hebr. 12:22</a>, omdat  Jeruzalem daarvan een figuur en voorbeeld was, zo wordt hier  nochtans de triomferende Kerk van <font color="green">Christus,</font> en de plaats harer  woning zo genaamd, omdat dan in haar zal volmaakt worden,  hetgeen in deze wereld aan haar was begonnen. Zie <a href="ps_132.html#14" target="kanttekening_referentie">Ps. 132:14</a>.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>nederdalende</u></tr>
<tr><td><td>
  Niet dat de woonplaats der zalige gelovigen hiernamaals buiten  den hemel zal zijn, want het tegendeel wordt betuigd <a href="jh_14.html#2" target="kanttekening_referentie">Joh.  14:2</a>,3; <a href="fl_3.html#20" target="kanttekening_referentie">Filipp. 3:20</a>; <a href="1th_4.html#17" target="kanttekening_referentie">1 Thess. 4:17</a>. Maar dit wordt gezegd ten  opzichte van het voorbeeld, of van het gezicht dat Johannes  daarvan heeft gezien, en ten opzichte van de kracht, waardoor  dit alles is teweeggebracht. Zie <a href="hb_11.html#10" target="kanttekening_referentie">Hebr. 11:10</a>, en <a href="op_3.html#12" target="kanttekening_referentie">Openb. 3:12</a>.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>toebereid als</u></tr>
<tr><td><td>
  Namelijk gelijk in <a href="op_19.html#7" target="kanttekening_referentie">Openb. 19:7</a> gezegd is, dat zij als een bruid  zich toebereidde, namelijk tegen <font color="green">Christus'</font> komst; zo wordt hier  gezegd, dat zij reeds toebereid was, dat is, ten volle versierd  en verheerlijkt, om met <font color="green">Christus</font> haar bruidegom eeuwig verenigd  te blijven. Zie <a href="ef_5.html#27" target="kanttekening_referentie">Ef. 5:27</a>.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>de tabernakel Gods</u></tr>
<tr><td><td>
  Dat is, de woning Gods; namelijk niet alleen met Zijn genade en  Geest, gelijk hier op aarde in Zijn gemeente ook geschiedt, <a href="jh_14.html#23" target="kanttekening_referentie">Joh.  14:23</a>; <a href="2ko_6.html#16" target="kanttekening_referentie">2 Cor. 6:16</a>; maar ook met Zijn volkomene heerlijkheid en  vreugde, als Hij zal zijn alles in allen, <a href="1ko_15.html#28" target="kanttekening_referentie">1 Cor. 15:28</a>; een  figuurlijke wijze van spreken, genomen uit het voorbeeld van den  tabernakel in het Oude Testament. Zie <a href="lv_26.html#11" target="kanttekening_referentie">Lev. 26:11</a>.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>hun God zijn.</u></tr>
<tr><td><td>
  Namelijk die hen van alle kwaad zal vrij maken en met alle goed,  naar ziel en lichaam, zal doen overvloeien. Zie <a href="1ko_2.html#9" target="kanttekening_referentie">1 Cor. 2:9</a>, en 1  Cor. 13:12, en <a href="1ko_15.html#43" target="kanttekening_referentie">1 Cor. 15:43</a>; <a href="2ko_3.html#18" target="kanttekening_referentie">2 Cor. 3:18</a>; <a href="fl_3.html#21" target="kanttekening_referentie">Filipp. 3:21</a>.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>alle tranen van</u></tr>
<tr><td><td>
  Zie <a href="js_25.html#8" target="kanttekening_referentie">Jes. 25:8</a>, en hiervoor <a href="op_7.html#17" target="kanttekening_referentie">Openb. 7:17</a>.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>de dood zal</u></tr>
<tr><td><td>
  Namelijk onder degenen die in dit hemels Jeruzalem wonen.  Anderszins blijft de dood altijd in den poel des vuurs, waarin  hij hiervoor <a href="op_20.html#14" target="kanttekening_referentie">Openb. 20:14</a> geworpen is.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>moeite zal meer</u></tr>
<tr><td><td>
  Of <font color="green">arbeid.</font>
</tr><tr><td>&nbsp;</tr>
<tr><td valign="top"><a name="13"><b>13)</b><td><u>de eerste dingen</u></tr>
<tr><td><td>
  Namelijk van kruis en lijden der gelovigen, en van alle andere  ellendigheden en moeiten van het tegenwoordige leven.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>geschied.</u></tr>
<tr><td><td>
  Of, <font color="green">geweest, gedaan;</font> dat is, alles volbracht, wat voorzegd was  door de profeten in het Oude, en door de apostelen in het Nieuwe  Testament. Zie <a href="op_16.html#17" target="kanttekening_referentie">Openb. 16:17</a>.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>Ik ben de Alfa</u></tr>
<tr><td><td>
  Zie hiervoor <a href="op_1.html#8" target="kanttekening_referentie">Openb. 1:8</a>.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>Ik zal den dorstige</u></tr>
<tr><td><td>
  Deze plaats heeft Johannes genomen uit de woorden van <font color="green">Christus</font>  in Zijn Evangelie <a href="jh_7.html#37" target="kanttekening_referentie">Joh. 7:37</a>; zie aldaar.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>voor niet.</u></tr>
<tr><td><td>
  Dat is uit genade, zonder enige hunner verdiensten; <a href="ef_2.html#8" target="kanttekening_referentie">Ef. 2:8</a>.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>alles beerven;</u></tr>
<tr><td><td>
  Dat is, de volheid van alle geestelijke en eeuwige goederen,  naar ziel en lichaam. Zie <a href="rm_8.html#17" target="kanttekening_referentie">Rom. 8:17</a>,29; 1 <a href="jh_3.html#2" target="kanttekening_referentie">Joh. 3:2</a>.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>den vreesachtigen,</u></tr>
<tr><td><td>
  Deze worden hier gesteld tegen degenen waarvan in <a href="op_21.html#7" target="kanttekening_referentie">Openb. 21:7</a> is  gezegd, <font color="green">dat zij overwinnen,</font> namelijk kloekmoedig en standvastig  alle zwarigheden, die hun om de belijdenis van het Evangelie  overkomen; zie <a href="rm_8.html#37" target="kanttekening_referentie">Rom. 8:37</a>. Deze <font color="green">vreesachtigen</font> dan zijn die in den  tijd der vervolging en verdrukking uit vrees afwijken; <a href="mt_13.html#21" target="kanttekening_referentie">Matth.  13:21</a>.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>tovenaars,</u></tr>
<tr><td><td>
  Of <font color="green">venijngevers.</font>
</tr><tr><td>&nbsp;</tr>
<tr><td valign="top"><a name="21"><b>21)</b><td><u>de tweede dood.</u></tr>
<tr><td><td>
  Zie <a href="op_20.html#14" target="kanttekening_referentie">Openb. 20:14</a>.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>een van de zeven</u></tr>
<tr><td><td>
  Namelijk die Johannes hiervoor <a href="op_17.html#3" target="kanttekening_referentie">Openb. 17:3</a> in de woestijn had  gevoerd, en het oordeel der grote hoer had getoond; welke hem nu  de bruid van <font color="green">Christus</font> en het hemelse Jeruzalem toont, als een  einde van alle gezichten.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>ik zal u tonen</u></tr>
<tr><td><td>
  Dat is, de verheerlijkte gemeente van <font color="green">Christus</font> met haar  woonplaats. Zie hiervoor <a href="op_19.html#7" target="kanttekening_referentie">Openb. 19:7</a>, waaruit blijkt, dat in dit  gezicht niet alleen de heerlijkheid der plaats wordt getoond,  waar de uitverkorenen altijd met <font color="green">Christus</font> zich zullen  verblijden; maar ook vooral de heerlijkheid der gemeente van  <font color="green">Christus</font> zelf, met hare eigenschappen, gelijk zij hiernamaals in  den hemel zal zijn.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>in den geest</u></tr>
<tr><td><td>
  Dat is, in een vertrekking van zinnen, of in een gezicht. Zie  <a href="op_1.html#10" target="kanttekening_referentie">Openb. 1:10</a>.
</tr><tr><td>&nbsp;</tr>
<tr><td valign="top"><a name="25"><b>25)</b><td><u>hogen berg,</u></tr>
<tr><td><td>
  Namelijk om vandaar dit hemelse Jeruzalem met al zijn  gelegenheid te beter te kunnen zien; gelijk van het opperste van  den berg Sion de stad Jeruzalem, die een voorbeeld hiervan was,  allergeschiktst kon gezien worden; <a href="ps_24.html#3" target="kanttekening_referentie">Ps. 24:3</a>, en <a href="js_2.html#2" target="kanttekening_referentie">Jes. 2:2</a>, enz.
</tr><tr><td>&nbsp;</tr>
<tr><td valign="top"><a name="26"><b>26)</b><td><u>nederdalende uit</u></tr>
<tr><td><td>
  Zie hiervoor de aantekeningen op <a href="op_21.html#2" target="kanttekening_referentie">Openb. 21:2</a>.
</tr><tr><td>&nbsp;</tr>
<tr><td valign="top"><a name="27"><b>27)</b><td><u>En zij had de</u></tr>
<tr><td><td>
  Namelijk die haar overscheen en verheerlijkt, gelijk God zelf  wordt gezegd een ontoegankelijk licht te bezitten; <a href="1tm_6.html#16" target="kanttekening_referentie">1 Tim. 6:16</a>.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>licht was den</u></tr>
<tr><td><td>
  Of <font color="green">glans.</font>
</tr><tr><td>&nbsp;</tr>
<tr><td valign="top"><a name="29"><b>29)</b><td><u>had een groten</u></tr>
<tr><td><td>
  Hierdoor wordt de onverwinnelijke vastigheid en zekerheid van de  verheerlijkte gemeente Gods in den hemel betekend, die door Zijn  almachtigheid als een vaste muur rondom deze is en altijd zal  blijven. Zie <a href="zc_2.html#5" target="kanttekening_referentie">Zach. 2:5</a>; <a href="mt_16.html#18" target="kanttekening_referentie">Matth. 16:18</a>.
</tr><tr><td>&nbsp;</tr>
<tr><td valign="top"><a name="30"><b>30)</b><td><u>twaalf poorten,</u></tr>
<tr><td><td>
  Namelijk aan elke zijde drie poorten, gelijk in het volgende  wordt verklaard. Waardoor te kennen gegeven wordt, dat alle  gelovigen uit alle gewesten der wereld tot deze stad toegang  zullen hebben; gelijk <font color="green">Christus</font> ook spreekt <a href="mt_8.html#11" target="kanttekening_referentie">Matth. 8:11</a>.
</tr><tr><td>&nbsp;</tr>
<tr><td valign="top"><a name="31"><b>31)</b><td><u>twaalf engelen,</u></tr>
<tr><td><td>
  Namelijk tot trouwe wachters, dat in deze stad niet zou uit- of  ingaan, dan hetgeen rein was, en daar behoorde; gelijk hierna  verklaard wordt in <a href="op_21.html#27" target="kanttekening_referentie">Openb. 21:27</a>, en gelijk van den ingang van  het paradijs ook verhaald wordt; <a href="gn_3.html#24" target="kanttekening_referentie">Gen. 3:24</a>.
</tr><tr><td>&nbsp;</tr>
<tr><td valign="top"><a name="32"><b>32)</b><td><u>geslachten der</u></tr>
<tr><td><td>
  Of <font color="green">stammen;</font> namelijk van het ware Isra&euml;l Gods, uit alle  geslachten der aarde uitverkoren, en bijeengebracht. Zie <a href="rm_11.html#26" target="kanttekening_referentie">Rom.  11:26</a>, en hiervoor, <a href="op_7.html#4" target="kanttekening_referentie">Openb. 7:4</a>.
</tr><tr><td>&nbsp;</tr>
<tr><td valign="top"><a name="33"><b>33)</b><td><u>Van het oosten</u></tr>
<tr><td><td>
  Dit ziet niet op het uiterlijke Jeruzalem, dat op de ene zijde  geen poorten had, daar die op een steilte lag; maar &ograve;f op het  Jeruzalem van het Nieuwe Testament, dat Ezechi&euml;l ook zo heeft  gezien, doch in mindere grootte, <a href="ez_48.html#31" target="kanttekening_referentie">Ezech. 48:31</a>; &ograve;f ook op het  leger der Isra&euml;lieten in de woestijn, hetwelk vierkantig lag, en  voor elken stam een poort had. Zie <a href="nm_2.html#2" target="kanttekening_referentie">Num. 2:2</a>, enz.
</tr><tr><td>&nbsp;</tr>
<tr><td valign="top"><a name="34"><b>34)</b><td><u>twaalf fondamenten,</u></tr>
<tr><td><td>
  Namelijk van kostelijke stenen op of nevens elkander bekwamelijk  gevoegd, gelijk <a href="op_21.html#19" target="kanttekening_referentie">Openb. 21:19</a>,20 wordt verklaard. Waardoor te  kennen gegeven wordt de leer der twaalf apostelen, welker  uiterste hoeksteen is <font color="green">Christus Jezus,</font> waarop deze gemeente van  <font color="green">Christus</font> hier is gebouwd en in der eeuwigheid gebouwd zal  blijven; gelijk Paulus getuigt <a href="ef_2.html#20" target="kanttekening_referentie">Ef. 2:20</a>.
</tr><tr><td>&nbsp;</tr>
<tr><td valign="top"><a name="35"><b>35)</b><td><u>de namen der twaalf</u></tr>
<tr><td><td>
  Een gelijkenis, zo het schijnt, genomen van het doen der  werkmeesters aan grote gebouwen, die tot een zekere gedachtenis  hun namen op de fundamentstenen plegen te graveren of te houwen.  Zo wordt hier ook van de twaalf apostelen gesproken, omdat zij  allen aan deze stad hebben gebouwd, en geen ander fundament  hebben gelegd dan <font color="green">Jezus Christus;</font> doch in verscheidene mate en  luister, gelijk deze kostelijke stenen van verscheiden luister  zijn, en gelijk Paulus ook van zichzelf en anderen spreekt; 1  Cor. 3:10,11.
</tr><tr><td>&nbsp;</tr>
<tr><td valign="top"><a name="36"><b>36)</b><td><u>een gouden rietstok,</u></tr>
<tr><td><td>
  Dit ziet op <a href="ez_40.html#3" target="kanttekening_referentie">Ezech. 40:3</a>, waar dergelijke afmeting van het nieuwe  Jeruzalem en den tempel geschiedt, om te tonen dat hier alles  naar Gods ordinantie en schikking zal toegaan.
</tr><tr><td>&nbsp;</tr>
<tr><td valign="top"><a name="37"><b>37)</b><td><u>lag vierkant, en</u></tr>
<tr><td><td>
  Grieks <font color="green">ligt vierhoekig.</font> Dit wordt zo gezegd, omdat deze figuur  de allervaste en onbewegelijkste is.
</tr><tr><td>&nbsp;</tr>
<tr><td valign="top"><a name="38"><b>38)</b><td><u>twaalf duizend stadien;</u></tr>
<tr><td><td>
  Daar acht stadi&euml;n een Italiaanse mijl maken, en drie Italiaanse  mijlen een uur gaans, zo beloopt de grootte van deze muur in het  rond vijfhonderd van onze mijlen of uren gaans. Waardoor te  kennen gegeven wordt, dat de gemeente van <font color="green">Christus</font> in den hemel  zeer groot zal zijn; en nochtans zo dat hare eigen woonplaats,  als een hemels paradijs, van andere plaatsen zal afgezonderd  zijn en blijven.
</tr><tr><td>&nbsp;</tr>
<tr><td valign="top"><a name="39"><b>39)</b><td><u>haar muur op</u></tr>
<tr><td><td>
  Dat is, de hoogte van den muur.
</tr><tr><td>&nbsp;</tr>
<tr><td valign="top"><a name="40"><b>40)</b><td><u>ellen,</u></tr>
<tr><td><td>
  Grieks <font color="green">cubiten;</font> elken <font color="green">cubitus</font> genomen voor anderhalven  vierkanten voet, makende tezamen twee honderd en zestien  vierkante voeten; een grote hoogte, rijzende uit twaalf maal  twaalf met elkander vermenigvuldigd, een vierkant getal, naar  het getal der twaalf apostelen, en der twaalf geslachten Isra&euml;ls  hier genoemd. Waardoor niet alleen de vruchtbaarheid of  vermenigvuldiging der leden van <font color="green">Christus</font> door de apostolische  leer, maar ook de onbewegelijke vastigheid en zekerheid dezer  gemeente in den hemel wordt te kennen gegeven.
</tr><tr><td>&nbsp;</tr>
<tr><td valign="top"><a name="41"><b>41)</b><td><u><i>naar</i> de maat</u></tr>
<tr><td><td>
  Dat is, die de mens gewoon is te gebruiken, in wiens gedaante  hier de engel Johannes is verschenen.
</tr><tr><td>&nbsp;</tr>
<tr><td valign="top"><a name="42"><b>42)</b><td><u>zuiver glas gelijk.</u></tr>
<tr><td><td>
  Het aardse goud is in zichzelf niet doorzichtig, maar alleen  blinkende en zuiver, maar dit goud heeft bovendien de eigenschap  van zuiver glas, en wordt gevoegd bij den Jaspis en andere  kostelijke stenen, die de een na den ander hier worden genoemd,  om daardoor te kennen te geven, dat al de delen van het hemelse  Jeruzalem, van binnen en van buiten, en al haar inwoners elk het  zuiverst, heerlijkst, heiligst en aangenaamst zullen zijn, voor  God en onder elkander, naar de mate der gaven van <font color="green">Christus.</font>
</tr><tr><td>&nbsp;</tr>
<tr><td valign="top"><a name="43"><b>43)</b><td><u>de fondamenten</u></tr>
<tr><td><td>
  Namelijk waarop de muur gefundeerd was; waarvan zie hiervoor  <a href="op_21.html#14" target="kanttekening_referentie">Openb. 21:14</a>.
</tr><tr><td>&nbsp;</tr>
<tr><td valign="top"><a name="44"><b>44)</b><td><u>de twaalf poorten</u></tr>
<tr><td><td>
  Deze poorten worden naar het getal der twaalf geslachten van  Isra&euml;l twaalf gesteld, gelijk <a href="op_21.html#12" target="kanttekening_referentie">Openb. 21:12</a> aangewezen is. En  daardoor kunnen verstaan worden de menigte van alle getrouwe  leraars en andere voorstanders der gemeente, die als paarlen het  gewone goud te boven gaan, en door wie als werktuigen Gods, naar  het voorbeeld der twaalf apostelen, de ware Isra&euml;lieten zo van  het Oude als van het Nieuwe Testament, in de gemeenschap der  Kerk van <font color="green">Christus</font> altijd zijn gekomen; zie <a href="1ko_3.html#8" target="kanttekening_referentie">1 Cor. 3:8</a>.
</tr><tr><td>&nbsp;</tr>
<tr><td valign="top"><a name="45"><b>45)</b><td><u>de straat der</u></tr>
<tr><td><td>
  Of <font color="green">de markt, het plein;</font> waardoor gewoonlijk verstaan wordt, de  plaats der stad, waar de bijeenkomsten der burgers, en ook het  gericht gehouden wordt, welke hier ook <font color="green">van zuiver goud</font> en  <font color="green">doorzichtig als glas</font> wordt gezegd, omdat alles vreedzaam,  oprecht en zonder geschil onder de leden dezer gemeente zal  toegaan.
</tr><tr><td>&nbsp;</tr>
<tr><td valign="top"><a name="46"><b>46)</b><td><u>geen tempel in</u></tr>
<tr><td><td>
  Namelijk geen uiterlijken tempel, of tempelgewaad, gelijk het  uiterlijke Jeruzalem gehad had, ook met goud en kostelijke  stenen versierd; want zulks diende tot een figuur der toekomende  goederen; of diende ook om de prediking van Gods Woord, de  sacramenten en anderen uiterlijken godsdienst te plegen, hetwelk  dan alles zal ophouden, als zij allen van God alleen zullen  geleerd zijn, <a href="jr_31.html#34" target="kanttekening_referentie">Jer. 31:34</a>, en Hijzelf alles in alles zal zijn; 1  Cor. 13:10, en <a href="1ko_15.html#28" target="kanttekening_referentie">1 Cor. 15:28</a>.
</tr><tr><td>&nbsp;</tr>
<tr><td valign="top"><a name="47"><b>47)</b><td><u>het Lam.</u></tr>
<tr><td><td>
  Dat is, <font color="green">Christus</font> zelf, die als waarachtig God met den Vader en  Heiligen Geest der gemeente zal verheerlijken en alles in allen  zijn.
</tr><tr><td>&nbsp;</tr>
<tr><td valign="top"><a name="48"><b>48)</b><td><u>behoeft de zon</u></tr>
<tr><td><td>
  Namelijk om daardoor het onderscheid van dagen af te meten,  omdat daar geen nacht zal zijn, maar een eeuwigdurend licht,  gelijk <a href="op_21.html#24" target="kanttekening_referentie">Openb. 21:24</a> verklaart; noch ook om ons uitwendig te  verlichten dewijl Gods heerlijkheid en Zijn ontoegankelijk  licht, dat Hij bewoont, alle andere lichten zal verduisteren;  zie deze plaats <a href="js_60.html#19" target="kanttekening_referentie">Jes. 60:19</a>, waar dergelijke wordt geprofeteerd,  niet alleen van de tijden van het Nieuwe Testament, vergeleken  met de tijden van het Oude Testament, maar inzonderheid van de  vervulling die hiernamaals zal geschieden.
</tr><tr><td>&nbsp;</tr>
<tr><td valign="top"><a name="49"><b>49)</b><td><u>in haar licht</u></tr>
<tr><td><td>
  Dat is, der heerlijkheid van de gehele gemeente ook deelachtig  zijn, gelijk <font color="green">Christus</font> zegt <a href="mt_8.html#11" target="kanttekening_referentie">Matth. 8:11</a>, dat zij met Abraham,  Iza&auml;k en Jakob zullen aanzitten in het koninkrijk Gods.
</tr><tr><td>&nbsp;</tr>
<tr><td valign="top"><a name="50"><b>50)</b><td><u>de koningen</u></tr>
<tr><td><td>
  Namelijk die gelovig zijn geworden. En deze woorden zijn ook  genomen uit <a href="js_60.html#3" target="kanttekening_referentie">Jes. 60:3</a>.
</tr><tr><td>&nbsp;</tr>
<tr><td valign="top"><a name="51"><b>51)</b><td><u>brengen hun</u></tr>
<tr><td><td>
  Niet dat deze koninklijke macht daar nog zal duren, want het  tegendeel betuigt Paulus <a href="1ko_15.html#24" target="kanttekening_referentie">1 Cor. 15:24</a>; maar dat zelfs de  koningen, die hier in grote heerlijkheid zijn geweest, hun deel  ook zullen hebben in de heerlijkheid dezer gemeente, in zulk een  mate als God hun zal gelieven mede te delen.
</tr><tr><td>&nbsp;</tr>
<tr><td valign="top"><a name="52"><b>52)</b><td><u>En haar poorten</u></tr>
<tr><td><td>
  Deze wijze van spreken is ook genomen uit <a href="js_60.html#11" target="kanttekening_referentie">Jes. 60:11</a>, en geeft  te kennen, dat alle uitverkorenen daar altijd toegang zullen  hebben, en dat zij in zulk een vrede en gerustheid zullen zijn,  dat zij geen vijanden meer hebben te vrezen, noch iets dat hen  of het hunne kan beschadigen.
</tr><tr><td>&nbsp;</tr>
<tr><td valign="top"><a name="53"><b>53)</b><td><u>eer der volken</u></tr>
<tr><td><td>
  Zie hiervoor <a href="op_21.html#24" target="kanttekening_referentie">Openb. 21:24</a>.
</tr><tr><td>&nbsp;</tr>
<tr><td valign="top"><a name="54"><b>54)</b><td><u>ontreinigt, en</u></tr>
<tr><td><td>
  Of <font color="green">onreinheid bedrijft,</font> gelijk Paulus ook verklaart, <a href="1ko_6.html#9" target="kanttekening_referentie">1 Cor. 6:9</a>.
</tr><tr><td>&nbsp;</tr>
<tr><td valign="top"><a name="55"><b>55)</b><td><u>het boek des</u></tr>
<tr><td><td>
  Dat is, die van eeuwigheid uit genade daartoe zijn verkoren, en  in den tijd daartoe krachtig zijn geroepen en gebracht. Zie <a href="rm_8.html#29" target="kanttekening_referentie">Rom.  8:29</a>,30, en <a href="op_13.html#8" target="kanttekening_referentie">Openb. 13:8</a>.
</tr><tr><td>&nbsp;</tr>
</table>
