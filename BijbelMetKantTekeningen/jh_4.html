<HTML>
<HEAD>
<TITLE>
Johannes 4
</TITLE>
</HEAD>
<BODY BGCOLOR="#FFFFFF">
<A HREF=jh1.htm TARGET="bijbeltekst">1</A>
<A HREF=jh2.htm TARGET="bijbeltekst">2</A>
<A HREF=jh3.htm TARGET="bijbeltekst">3</A>
4
<A HREF=jh5.htm TARGET="bijbeltekst">5</A>
<A HREF=jh6.htm TARGET="bijbeltekst">6</A>
<A HREF=jh7.htm TARGET="bijbeltekst">7</A>
<A HREF=jh8.htm TARGET="bijbeltekst">8</A>
<A HREF=jh9.htm TARGET="bijbeltekst">9</A>
<A HREF=jh10.htm TARGET="bijbeltekst">10</A>
<A HREF=jh11.htm TARGET="bijbeltekst">11</A>
<A HREF=jh12.htm TARGET="bijbeltekst">12</A>
<A HREF=jh13.htm TARGET="bijbeltekst">13</A>
<A HREF=jh14.htm TARGET="bijbeltekst">14</A>
<A HREF=jh15.htm TARGET="bijbeltekst">15</A>
<A HREF=jh16.htm TARGET="bijbeltekst">16</A>
<A HREF=jh17.htm TARGET="bijbeltekst">17</A>
<A HREF=jh18.htm TARGET="bijbeltekst">18</A>
<A HREF=jh19.htm TARGET="bijbeltekst">19</A>
<A HREF=jh20.htm TARGET="bijbeltekst">20</A>
<A HREF=jh21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>Als dan <a href="kt-jh_4.html#1" target="kanttekeningen">de Heere verstond,</a><sup>1)</sup> dat de Farizeen gehoord hadden, dat Jezus <a href="kt-jh_4.html#2" target="kanttekeningen">meer discipelen</a><sup>2)</sup> maakte en doopte dan Johannes;
<TR><td valign=top><a name="2">2</a><td valign=top>(Hoewel Jezus zelf niet doopte, maar Zijn discipelen),
<TR><td valign=top><a name="3">3</a><td valign=top>Zo <a href="kt-jh_4.html#3" target="kanttekeningen">verliet Hij Judea</a><sup>3)</sup>, en ging <a href="kt-jh_4.html#4" target="kanttekeningen">wederom heen naar</a><sup>4)</sup> Galilea.
<TR><td valign=top><a name="4">4</a><td valign=top>En Hij moest <a href="kt-jh_4.html#5" target="kanttekeningen">door Samaria gaan.</a><sup>5)</sup>
<TR><td valign=top><a name="5">5</a><td valign=top>Hij kwam dan in een stad van Samaria, genaamd Sichar, nabij het stuk land, hetwelk Jakob zijn zoon Jozef <a href="kt-jh_4.html#6" target="kanttekeningen">gaf.</a><sup>6)</sup>
<TR><td valign=top><a name="6">6</a><td valign=top>En aldaar was <a href="kt-jh_4.html#7" target="kanttekeningen">de fontein Jakobs.</a><sup>7)</sup> Jezus dan, vermoeid zijnde van de reize, zat alzo neder nevens de fontein. Het was omtrent de <a href="kt-jh_4.html#8" target="kanttekeningen">zesde ure.</a><sup>8)</sup>
<TR><td valign=top><a name="7">7</a><td valign=top>Er kwam een vrouw <a href="kt-jh_4.html#9" target="kanttekeningen">uit Samaria om</a><sup>9)</sup> water te putten. Jezus zeide tot haar: Geef Mij te drinken.
<TR><td valign=top><a name="8">8</a><td valign=top>(Want Zijn discipelen waren heengegaan in de stad, opdat zij zouden spijze kopen.)
<TR><td valign=top><a name="9">9</a><td valign=top>Zo zeide dan de Samaritaanse vrouw tot Hem: Hoe begeert Gij, Die een Jood zijt, van mij te drinken, die een Samaritaanse vrouw ben? <a href="kt-jh_4.html#10" target="kanttekeningen">Want de Joden houden</a><sup>10)</sup> geen gemeenschap met de Samaritanen.
<TR><td valign=top><a name="10">10</a><td valign=top>Jezus antwoordde en zeide tot haar: Indien gij <a href="kt-jh_4.html#11" target="kanttekeningen">de gave Gods kendet,</a><sup>11)</sup> en Wie Hij is, Die tot u zegt: Geef Mij te drinken, zo zoudt gij van Hem hebben begeerd, en Hij zoude u <a href="kt-jh_4.html#12" target="kanttekeningen">levend water gegeven</a><sup>12)</sup> hebben.
<TR><td valign=top><a name="11">11</a><td valign=top>De vrouw zeide tot Hem: Heere! Gij hebt niet om mede te putten, en de put is diep; van waar hebt Gij dan het levend water?
<TR><td valign=top><a name="12">12</a><td valign=top>Zijt Gij meerder dan onze <a href="kt-jh_4.html#13" target="kanttekeningen">vader Jakob, die</a><sup>13)</sup> ons den put gegeven heeft, en hijzelf heeft daaruit gedronken, en zijn <a href="kt-jh_4.html#14" target="kanttekeningen">kinderen en zijn vee?</a><sup>14)</sup>
<TR><td valign=top><a name="13">13</a><td valign=top>Jezus antwoordde, en zeide tot haar: Een ieder, die van dit water drinkt, zal wederom dorsten:
<TR><td valign=top><a name="14">14</a><td valign=top>Maar zo wie gedronken zal hebben van het water, dat Ik hem geven zal, dien zal in eeuwigheid niet dorsten; maar het water, dat Ik hem zal geven, zal in hem worden een fontein van water, springende tot in het eeuwige leven.
<TR><td valign=top><a name="15">15</a><td valign=top>De vrouw zeide tot Hem: Heere, geef mij dat water, opdat mij niet dorste, en ik hier niet <I>moet</I> komen, om te putten.
<TR><td valign=top><a name="16">16</a><td valign=top>Jezus zeide tot haar: Ga heen, roep uw man, en kom hier.
<TR><td valign=top><a name="17">17</a><td valign=top>De vrouw antwoordde en zeide: Ik heb <a href="kt-jh_4.html#15" target="kanttekeningen">geen man.</a><sup>15)</sup> Jezus zeide tot haar: Gij hebt wel gezegd: Ik heb geen man.
<TR><td valign=top><a name="18">18</a><td valign=top>Want gij hebt vijf mannen gehad, en dien gij nu hebt, is uw man niet; dat hebt gij met waarheid gezegd.
<TR><td valign=top><a name="19">19</a><td valign=top>De vrouw zeide tot Hem: Heere, ik zie, dat Gij een profeet zijt.
<TR><td valign=top><a name="20">20</a><td valign=top>Onze vaders hebben op deze <a href="kt-jh_4.html#16" target="kanttekeningen">berg aangebeden;</a><sup>16)</sup> en gijlieden zegt, dat te Jeruzalem de plaats is, waar men moet <a href="kt-jh_4.html#17" target="kanttekeningen">aanbidden.</a><sup>17)</sup>
<TR><td valign=top><a name="21">21</a><td valign=top>Jezus zeide tot haar: Vrouw, geloof Mij, de ure komt, wanneer gijlieden, noch op dezen berg, noch te Jeruzalem, den Vader <a href="kt-jh_4.html#18" target="kanttekeningen">zult aanbidden.</a><sup>18)</sup>
<TR><td valign=top><a name="22">22</a><td valign=top>Gijlieden aanbidt, <a href="kt-jh_4.html#19" target="kanttekeningen">wat gij niet weet;</a><sup>19)</sup> wij aanbidden, wat wij weten; want <a href="kt-jh_4.html#20" target="kanttekeningen">de zaligheid</a><sup>20)</sup> is uit de Joden.
<TR><td valign=top><a name="23">23</a><td valign=top>Maar de ure komt, en is nu, wanneer de ware aanbidders den Vader aanbidden zullen <a href="kt-jh_4.html#21" target="kanttekeningen">in geest en</a><sup>21)</sup> waarheid; want de Vader zoekt ook dezulken, die Hem <I>alzo</I> aanbidden.
<TR><td valign=top><a name="24">24</a><td valign=top>God is <a href="kt-jh_4.html#22" target="kanttekeningen">een Geest, en</a><sup>22)</sup> die Hem aanbidden, moeten <I>Hem</I> aanbidden in geest en waarheid.
<TR><td valign=top><a name="25">25</a><td valign=top>De vrouw zeide tot Hem: Ik weet, dat de <a href="kt-jh_4.html#23" target="kanttekeningen">Messias</a><sup>23)</sup> <a href="kt-jh_4.html#24" target="kanttekeningen">komt (Die genaamd</a><sup>24)</sup> wordt Christus); wanneer Die zal gekomen zijn, zo zal Hij ons <a href="kt-jh_4.html#25" target="kanttekeningen">alle dingen verkondigen.</a><sup>25)</sup>
<TR><td valign=top><a name="26">26</a><td valign=top>Jezus zeide tot haar: <a href="kt-jh_4.html#26" target="kanttekeningen">Ik ben het,</a><sup>26)</sup> Die met u spreek.
<TR><td valign=top><a name="27">27</a><td valign=top>En daarop kwamen Zijn discipelen en verwonderden zich, dat Hij met een vrouw sprak. Nochtans zeide niemand: Wat vraagt Gij, of: Wat spreekt Gij met haar?
<TR><td valign=top><a name="28">28</a><td valign=top>Zo verliet de vrouw dan haar watervat, en ging heen in de <a href="kt-jh_4.html#27" target="kanttekeningen">stad en zeide</a><sup>27)</sup> tot de <a href="kt-jh_4.html#28" target="kanttekeningen">lieden:</a><sup>28)</sup>
<TR><td valign=top><a name="29">29</a><td valign=top>Komt, ziet een Mens, Die mij gezegd heeft <a href="kt-jh_4.html#29" target="kanttekeningen">alles, wat ik</a><sup>29)</sup> gedaan heb; is Deze niet de Christus?
<TR><td valign=top><a name="30">30</a><td valign=top><a href="kt-jh_4.html#30" target="kanttekeningen">Zij dan gingen</a><sup>30)</sup> uit de stad, en kwamen tot Hem.
<TR><td valign=top><a name="31">31</a><td valign=top>En ondertussen baden Hem de discipelen, zeggende: Rabbi, <a href="kt-jh_4.html#31" target="kanttekeningen">eet.</a><sup>31)</sup>
<TR><td valign=top><a name="32">32</a><td valign=top>Maar Hij zeide tot hen: <a href="kt-jh_4.html#32" target="kanttekeningen">Ik heb een spijs</a><sup>32)</sup> om te eten, die gij niet weet.
<TR><td valign=top><a name="33">33</a><td valign=top>Zo zeiden dan de discipelen tegen elkander: Heeft Hem iemand te eten gebracht?
<TR><td valign=top><a name="34">34</a><td valign=top>Jezus zeide tot hen: Mijn spijs is, dat Ik doe den wil Desgenen, Die Mij gezonden heeft, <a href="kt-jh_4.html#33" target="kanttekeningen">en Zijn werk</a><sup>33)</sup> <a href="kt-jh_4.html#34" target="kanttekeningen">volbrenge.</a><sup>34)</sup>
<TR><td valign=top><a name="35">35</a><td valign=top>Zegt gijlieden niet: Het zijn nog vier maanden, en <I>dan</I> komt <a href="kt-jh_4.html#35" target="kanttekeningen">de oogst?</a><sup>35)</sup> Ziet, Ik zeg u: Heft uw ogen op en aanschouwt de landen; want zij zijn alrede wit <a href="kt-jh_4.html#36" target="kanttekeningen">om te oogsten.</a><sup>36)</sup>
<TR><td valign=top><a name="36">36</a><td valign=top>En die maait, ontvangt loon, en vergadert vrucht ten eeuwigen leven; opdat zich te zamen verblijde, beide, die zaait en die maait.
<TR><td valign=top><a name="37">37</a><td valign=top>Want hierin is die spreuk waarachtig: Een ander is het, die zaait, en een ander, die maait.
<TR><td valign=top><a name="38">38</a><td valign=top>Ik heb <a href="kt-jh_4.html#37" target="kanttekeningen">u uitgezonden,</a><sup>37)</sup> om te maaien, hetgeen gij niet bearbeid hebt; <a href="kt-jh_4.html#38" target="kanttekeningen">anderen hebben</a><sup>38)</sup> het bearbeid, en gij zijt tot hun arbeid ingegaan.
<TR><td valign=top><a name="39">39</a><td valign=top>En velen der Samaritanen uit die stad geloofden in Hem, om het woord der vrouw, die getuigde: Hij heeft mij gezegd alles, wat ik gedaan heb.
<TR><td valign=top><a name="40">40</a><td valign=top>Als dan de Samaritanen tot Hem gekomen waren, baden zij Hem, dat Hij bij hen bleef; en Hij bleef aldaar twee dagen.
<TR><td valign=top><a name="41">41</a><td valign=top>En er geloofden er veel meer <a href="kt-jh_4.html#39" target="kanttekeningen">om Zijns woords wil;</a><sup>39)</sup>
<TR><td valign=top><a name="42">42</a><td valign=top>En zeiden tot de vrouw: Wij geloven niet meer om uws zeggens wil; want wij zelven hebben <I>Hem</I> gehoord, en weten, dat Deze waarlijk is de Christus, de Zaligmaker der wereld.
<TR><td valign=top><a name="43">43</a><td valign=top>En na de twee dagen ging Hij van daar en ging heen <a href="kt-jh_4.html#40" target="kanttekeningen">naar Galilea;</a><sup>40)</sup>
<TR><td valign=top><a name="44">44</a><td valign=top>Want Jezus heeft Zelf getuigd, dat een profeet in zijn eigen <a href="kt-jh_4.html#41" target="kanttekeningen">vaderland geen</a><sup>41)</sup> eer heeft.
<TR><td valign=top><a name="45">45</a><td valign=top>Als Hij dan in Galilea kwam, <a href="kt-jh_4.html#42" target="kanttekeningen">ontvingen Hem</a><sup>42)</sup> de Galileers, gezien hebbende al de dingen, die Hij te Jeruzalem <a href="kt-jh_4.html#43" target="kanttekeningen">op het feest gedaan</a><sup>43)</sup> had; want ook zij waren tot het feest gegaan.
<TR><td valign=top><a name="46">46</a><td valign=top>Zo kwam dan Jezus wederom te Kana in Galilea, waar Hij het water wijn gemaakt had. En er was een zeker <a href="kt-jh_4.html#44" target="kanttekeningen">koninklijk <I>hoveling</I>,</a><sup>44)</sup> wiens zoon krank was, te Kapernaum.
<TR><td valign=top><a name="47">47</a><td valign=top>Deze, gehoord hebbende, dat Jezus uit Judea in Galilea kwam, ging tot Hem, en bad Hem, dat Hij afkwame, en zijn zoon gezond maakte; want hij <a href="kt-jh_4.html#45" target="kanttekeningen">lag op zijn sterven.</a><sup>45)</sup>
<TR><td valign=top><a name="48">48</a><td valign=top>Jezus dan zeide tot hem: Tenzij dat gijlieden tekenen en wonderen ziet, zo zult gij niet geloven.
<TR><td valign=top><a name="49">49</a><td valign=top>De koninklijke <I>hoveling</I> zeide tot Hem: Heere, kom af, eer mijn kind sterft.
<TR><td valign=top><a name="50">50</a><td valign=top>Jezus zeide tot hem: Ga heen, uw zoon <a href="kt-jh_4.html#46" target="kanttekeningen">leeft. En de</a><sup>46)</sup> mens geloofde het woord, dat Jezus tot hem zeide, en ging heen.
<TR><td valign=top><a name="51">51</a><td valign=top>En als hij nu afging, kwamen hem zijn dienstknechten tegemoet, en boodschapten, zeggende: Uw kind leeft!
<TR><td valign=top><a name="52">52</a><td valign=top>Zo vraagde hij dan van hen de ure, in welke het beter met hem geworden was. En zij zeiden tot hem: Gisteren te <a href="kt-jh_4.html#47" target="kanttekeningen">zeven ure verliet</a><sup>47)</sup> hem de koorts.
<TR><td valign=top><a name="53">53</a><td valign=top>De vader bekende dan, dat het in dezelve ure <I>was</I>, in dewelke Jezus tot hem gezegd had: Uw zoon leeft. En hij geloofde zelf, en zijn gehele huis.
<TR><td valign=top><a name="54">54</a><td valign=top>Dit tweede teken heeft Jezus wederom gedaan, als Hij uit Judea in Galilea gekomen was.
<TR><TH COLSPAN=2>
</TABLE>
<BR>
<HR>
</BODY>
</HTML>
