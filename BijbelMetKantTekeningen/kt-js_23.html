<table border="0">
<tr><td valign="top"><a name="1"><b>1)</b><td><u>last</u></tr>
<tr><td><td>
  De zin is: Dit is een bezwaarlijke profetie, voorzeggende welke  ellende Tyrus zal overkomen. Zie <a href="js_13.html#1" target="kanttekening_referentie">Jes. 13:1</a>.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>gij schepen</u></tr>
<tr><td><td>
  Dat is, schippers en kooplieden, die over zee met Tyrus  handelen.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>Tarsis!</u></tr>
<tr><td><td>
  Zie <a href="1kn_10.html#22" target="kanttekening_referentie">1 Kon. 10:22</a>.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>zij is verwoest,</u></tr>
<tr><td><td>
  Dat is, hij zal verstoord worden. Dit heeft de profeet gesproken  toen <font color="green">Tyrus</font> nog in haar fleur en grootste heerlijkheid was. En  dit dreigt hier de profeet niet alleen de stad <font color="green">Tyrus,</font> maar ook  het ganse eiland.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>dat er geen huis</u></tr>
<tr><td><td>
  Hebreeuws, <font color="green">van huis en van inkomen,</font> of <font color="green">ingaan;</font> vergelijk onder  <a href="js_24.html#10" target="kanttekening_referentie">Jes. 24:10</a>. Deze en de naastvolgende woorden vertalen en  verklaren sommigen aldus: <font color="green">Zij is verstoord van [hare]</font>  <font color="green">huisgenoten en van de inkomelingen;</font> dat is, niet alleen van de  vreemdelingen, maar ook van hun eigen knechten en slaven. Want  als dezen zagen dat hunner heren macht en vermogen schier tot  niet gekomen was, zo hebben zij samengespannen, en hebben hunne  heren en alle vrije personen vermoord, de regering aan zich  genomen, en enen, genoemd <font color="green">Strato,</font> koning gemaakt. <font color="green">Justin,</font> in  zijne historie lib. 18.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>uit het land Chittim</u></tr>
<tr><td><td>
  Dat is, het zal hun, te weten schippers en kooplieden, uit het  land Chittim openbaar worden; dat is, uit <font color="green">Cilici&euml;,</font> of <font color="green">Macedoni&euml;,</font>  [zie <a href="gn_10.html#4" target="kanttekening_referentie">Gen. 10:4</a>]; vanwaar de tijdingen van Tyrus' eerste  verwoesting door Nebukadnezar zouden verspreid worden, door de  vluchtenden, die vandaar naar Cilici&euml; zouden overvaren, en  vanwaar het verderf hun naderhand overkomen zou. De zin dan  dezer woorden is: Deze verwoesting zal dien van <font color="green">Tyrus</font> overkomen  eerst door den koning Nebukadnezar, <a href="jr_47.html" target="kanttekening_referentie">Jer. 47</a>; <a href="ez_26.html#14" target="kanttekening_referentie">Ezech. 26:14</a>, en  <a href="ez_29.html#18" target="kanttekening_referentie">Ezech. 29:18</a>,19,20, en lang daarna door de Grieken en  Macedoni&euml;rs; te weten, door <font color="green">Alexander den Grote,</font> die vele jaren  hierna <font color="green">Tyrus</font> ingenomen en overhoop geworpen heeft.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>Zwijgt,</u></tr>
<tr><td><td>
  Alsof hij zeide: Roemt niet meer vanwege uw groten rijkdom en  heerlijkheid, zij zullen haast een einde nemen.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>des eilands!</u></tr>
<tr><td><td>
  Te weten van het eiland <font color="green">Tyrus.</font> Deze stad lag op een eiland toen  Jesaja dit heeft geprofeteerd.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>gij,</u></tr>
<tr><td><td>
  Hebreeuws, <font color="green">de koopman van Sidon overzee varende vervulde u.</font>
</tr><tr><td>&nbsp;</tr>
<tr><td valign="top"><a name="10"><b>10)</b><td><u>Sidon,</u></tr>
<tr><td><td>
  Dit is ook eertijds een voortreffelijke koopstad geweest, nabij  <font color="green">Tyrus</font> gelegen, onder &eacute;&eacute;n gebied behorende. Zie <a href="ez_28.html#21" target="kanttekening_referentie">Ezech. 28:21</a>.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>vervulden,</u></tr>
<tr><td><td>
  Te weten met allerlei waren en koopmanschappen, die zij met hun  geladen schepen daarin brachten.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>het zaad</u></tr>
<tr><td><td>
  Hier wordt het <font color="green">zaad</font> gesteld voor het vlas, dat uit het zaad  wast.
</tr><tr><td>&nbsp;</tr>
<tr><td valign="top"><a name="13"><b>13)</b><td><u>Sichor</u></tr>
<tr><td><td>
  Dit is de naam ener rivier, die Egypte van Kana&auml;n scheidt. <a href="jz_13.html#3" target="kanttekening_referentie">Joz.  13:3</a>; zie de aantekening aldaar. Egypte zelf wordt somtijds  <font color="green">Sichor</font> genoemd naar deze rivier.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>de grote wateren,</u></tr>
<tr><td><td>
  Enigen verstaan hier door de grote wateren den oceaan, anderen  de grote rivieren van Egypte.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>de oogst</u></tr>
<tr><td><td>
  Dat is, het korengewas.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>der rivier;</u></tr>
<tr><td><td>
  Dat is, het koren, hetwelk langs de beken wast, waarvan het  bevochtigd wordt als de <font color="green">Nijl</font> overloopt; anders: <font color="green">der beek [van</font>  <font color="green">Egypte].</font> De profeet wil zeggen dat <font color="green">Tyrus</font> rijk werd door het  verhandelen der vruchten, die in andere landen wiessen.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>de markt der heidenen.</u></tr>
<tr><td><td>
  Dat is, de handelplaats. Zie <a href="ez_27.html#3" target="kanttekening_referentie">Ezech. 27:3</a>,12.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>o Sidon!</u></tr>
<tr><td><td>
  Dat is, o gij Sidonieten. Dezen hebben eerst de stad <font color="green">Tyrus</font>  gebouwd.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>de zee spreekt,</u></tr>
<tr><td><td>
  Dat is, de inwoners der eilanden, die in de zee liggen; gelijk  <a href="ps_65.html#6" target="kanttekening_referentie">Ps. 65:6</a>.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>de sterkte der zee,</u></tr>
<tr><td><td>
  Versta, de stad <font color="green">Tyrus,</font> die vanwege de zee, waarin zij lag,  scheen onwinbaar te zijn.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>Ik heb geen barensnood</u></tr>
<tr><td><td>
  De zin dezer woorden is, alsof <font color="green">Tyrus</font> zeide: Het is met mij, die  zo volkrijk placht te zijn, nu zo gesteld, alsof ik geheel  onvruchtbaar ware geworden, ja, alsof ik v&oacute;&oacute;r dezen gene  kinderen of inwoners gehad of opgevoed had; ik ben heel doods  geworden, het is met mij uit.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>groot gemaakt,</u></tr>
<tr><td><td>
  Dat is, tot vollen wasdom gebracht.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>de tijding</u></tr>
<tr><td><td>
  Versta hier die straf, die eertijds den Egyptenaars ten tijde  van Mozes is overkomen, gelijk <a href="ex_15.html#14" target="kanttekening_referentie">Exod. 15:14</a>. Of die straf van  <font color="green">Egypte,</font> waarvan <a href="js_19.html" target="kanttekening_referentie">Jes. 19: </a>gesproken wordt.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>in weedom zijn,</u></tr>
<tr><td><td>
  Het Hebreeuwse woord, dat de profeet hier gebruikt, betekent  eigenlijk het wee en de benauwdheid, die een barende vrouw  overkomt.
</tr><tr><td>&nbsp;</tr>
<tr><td valign="top"><a name="25"><b>25)</b><td><u>als men van Tyrus</u></tr>
<tr><td><td>
  Te weten als men horen zal dat <font color="green">Tyrus,</font> die rijke, machtige stad,  die onoverwinnelijk scheen te wezen, zo geheellijk is verwoest  en verdelgd. Want alle anderen steden zullen vrezen dat het hun  ook alzo zal gaan, denkende: heeft die zeer sterke stad <font color="green">Tyrus</font>  niet kunnen bestaan, hoe zal het ons dan gaan?
</tr><tr><td>&nbsp;</tr>
<tr><td valign="top"><a name="26"><b>26)</b><td><u></u></tr>
<tr><td><td>
</tr><tr><td><td><b>No Link found
</tr><tr><td>&nbsp;</tr>
<tr><td valign="top"><a name="27"><b>27)</b><td><u>Vaart</u></tr>
<tr><td><td>
  Dat is, vlucht uit <font color="green">Tyrus,</font> zoekt nieuwe landen en steden, waar  gij u moogt nederslaan.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>des eilands!</u></tr>
<tr><td><td>
  Te weten van het land <font color="green">Tyrus,</font> gelijk boven <a href="js_23.html#2" target="kanttekening_referentie">Jes. 23:2</a>.
</tr><tr><td>&nbsp;</tr>
<tr><td valign="top"><a name="29"><b>29)</b><td><u>Is dit</u></tr>
<tr><td><td>
  Van de voortreffelijkheid en zeer grote heerlijkheid van <font color="green">Tyrus,</font>  zie <a href="ez_27.html#3" target="kanttekening_referentie">Ezech. 27:3</a>,4, enz.
</tr><tr><td>&nbsp;</tr>
<tr><td valign="top"><a name="30"><b>30)</b><td><u>om in vreemdelingschap</u></tr>
<tr><td><td>
  Of, <font color="green">om haar in vreemdheid te onthouden;</font> dat is, om andere  woonplaatsen te gaan zoeken. Toen de Tyri&euml;rs uit hun stad en  land verdreven waren, hebben zij wat omgezwermd en gelegenheid  gezocht waar zij zich best zouden nederslaan, en hebben  mettertijd gebouwd de steden <font color="green">Carthago, Leptis, Utica</font> en <font color="green">Gades.</font>
</tr><tr><td>&nbsp;</tr>
<tr><td valign="top"><a name="31"><b>31)</b><td><u>die kronende <i>stad</i>,</u></tr>
<tr><td><td>
  Of, <font color="green">die kroonster;</font> te weten die stad, die niet alleen zichzelve  voor een gekroonde koningin uitgaf, maar ook al hare inwoners en  kooplieden met rijkdom en heerlijkheid kroonde, velen derzelven  als tot prinsen en vorsten makende.
</tr><tr><td>&nbsp;</tr>
<tr><td valign="top"><a name="32"><b>32)</b><td><u>handelaars</u></tr>
<tr><td><td>
  Of, <font color="green">kooplieden.</font> Hebreeuws, <font color="green">Kana&auml;nieten;</font> zie de aantekening <a href="jb_40.html#25" target="kanttekening_referentie">Job  40:25</a>.
</tr><tr><td>&nbsp;</tr>
<tr><td valign="top"><a name="33"><b>33)</b><td><u>in het land zijn?</u></tr>
<tr><td><td>
  Of, <font color="green">op de aarde.</font>
</tr><tr><td>&nbsp;</tr>
<tr><td valign="top"><a name="34"><b>34)</b><td><u>ontheilige</u></tr>
<tr><td><td>
  Dat is, bezoedele, in verachtzaamheid en tot kleinachting  brenge.
</tr><tr><td>&nbsp;</tr>
<tr><td valign="top"><a name="35"><b>35)</b><td><u>de hovaardij</u></tr>
<tr><td><td>
  Of, <font color="green">den praal;</font> te weten der voortreffelijke Tyri&euml;rs.
</tr><tr><td>&nbsp;</tr>
<tr><td valign="top"><a name="36"><b>36)</b><td><u>der aarde</u></tr>
<tr><td><td>
  Anders: <font color="green">van het land.</font>
</tr><tr><td>&nbsp;</tr>
<tr><td valign="top"><a name="37"><b>37)</b><td><u>verachtelijk</u></tr>
<tr><td><td>
  Het Hebreeuwse woord betekent eigenlijk <font color="green">ontladen, licht maken,</font>  gelijk men de schepen verlicht van hun vracht. Het wordt hier  gesteld tegen een woord, hetwelk wij hier vertalen <font color="green">de</font>  <font color="green">heerlijkste;</font> maar hetwelk eigenlijk betekent <font color="green">de geladene,</font> doch  ook <font color="green">heerlijke.</font>
</tr><tr><td>&nbsp;</tr>
<tr><td valign="top"><a name="38"><b>38)</b><td><u>Ga door</u></tr>
<tr><td><td>
  Dit is een aanspraak aan de uitlandse kooplieden, of aan de  inwoners van Tyrus; aldus: <font color="green">Gaat door uit uw land.</font>
</tr><tr><td>&nbsp;</tr>
<tr><td valign="top"><a name="39"><b>39)</b><td><u>als een rivier,</u></tr>
<tr><td><td>
  Dat is, haastelijk, te weten zo snellijk als ene rivier, die van  boven afvallende en vlietende in de zee loopt. Anders: <font color="green">als ene</font>  <font color="green">rivier,</font> dat is, geduriglijk, zonder ophouden.
</tr><tr><td>&nbsp;</tr>
<tr><td valign="top"><a name="40"><b>40)</b><td><u>gij dochter</u></tr>
<tr><td><td>
  Dat is, gijlieden, die op de zee naar <font color="green">Tyrus</font> toezeilt, en gewoon  zijt daar te handelen. Enigen verstaan hier door <font color="green">de dochter van</font>  <font color="green">Tharsis,</font> of <font color="green">van het meer,</font> de stad <font color="green">Tyrus,</font> die midden in de zee  lag, en daaruit scheen gesproten te zijn, daarin levende,  zwevende, en zich onderhoudende.
</tr><tr><td>&nbsp;</tr>
<tr><td valign="top"><a name="41"><b>41)</b><td><u>daar is geen</u></tr>
<tr><td><td>
  Dat is, <font color="green">Tyrus</font> heeft al haar macht, heerlijkheid en koophandel  verloren. Want men gebruikt den riem, of gordel, ten dele tot  sieraad, ten dele om de lenden en ruggen te stijven. Zie <a href="jb_12.html#18" target="kanttekening_referentie">Job  12:18</a>,21, en <a href="jb_40.html#2" target="kanttekening_referentie">Job 40:2</a>; <a href="sp_31.html#24" target="kanttekening_referentie">Spreuk. 31:24</a> met de aantekening. Anderen  verstaan hier door <font color="green">den gordel</font> de muren der stad <font color="green">Tyrus,</font> waarmede  zij omsingeld en als omgord was.
</tr><tr><td><td><b>No Link found
</tr><tr><td>&nbsp;</tr>
<tr><td valign="top"><a name="42"><b>42)</b><td><u>Hij heeft</u></tr>
<tr><td><td>
  Te weten de Heere.
</tr><tr><td>&nbsp;</tr>
<tr><td valign="top"><a name="43"><b>43)</b><td><u>uitgestrekt</u></tr>
<tr><td><td>
  Te weten om te slaan.
</tr><tr><td>&nbsp;</tr>
<tr><td valign="top"><a name="44"><b>44)</b><td><u>over de zee,</u></tr>
<tr><td><td>
  Dat is, over de stad <font color="green">Tyrus</font> in de zee gelegen. Anders, over de  schepen der zee, die gewoon zijn te <font color="green">Tyrus</font> te handelen.
</tr><tr><td>&nbsp;</tr>
<tr><td valign="top"><a name="45"><b>45)</b><td><u>beroerd;</u></tr>
<tr><td><td>
  Dat is, in roer gesteld, of bewogen tegen <font color="green">Tyrus</font> op te staan.
</tr><tr><td>&nbsp;</tr>
<tr><td valign="top"><a name="46"><b>46)</b><td><u>heeft bevel gegeven</u></tr>
<tr><td><td>
  Te weten, den vreemden koninkrijken, of koningen; dat is, God  heeft zulks dien volken ingegeven, en Hij drijft hen daartoe,  gelijk boven <a href="js_13.html#3" target="kanttekening_referentie">Jes. 13:3</a>, en <a href="2sm_16.html#11" target="kanttekening_referentie">2 Sam. 16:11</a>,12. Zie de aantekening  aldaar.
</tr><tr><td>&nbsp;</tr>
<tr><td valign="top"><a name="47"><b>47)</b><td><u>tegen Kanaan,</u></tr>
<tr><td><td>
  Dat is, tegen de Tyri&euml;rs, Kana&auml;ns nakomelingen uit Sidon; <a href="gn_10.html#15" target="kanttekening_referentie">Gen.  10:15</a>. Anderen: <font color="green">de Heere heeft een koopman bevel gegeven,</font>  verstaande, Nebukadnezar, of <font color="green">Alexander</font> de Grote. Anderen, <font color="green">tegen</font>  <font color="green">de koopstad.</font> In de betekenis van koopman wordt het woord <font color="green">Kana&auml;n</font>  genomen boven <a href="js_23.html#8" target="kanttekening_referentie">Jes. 23:8</a> en elders.
</tr><tr><td>&nbsp;</tr>
<tr><td valign="top"><a name="48"><b>48)</b><td><u>Hij heeft gezegd:</u></tr>
<tr><td><td>
  Te weten de Heere God.
</tr><tr><td>&nbsp;</tr>
<tr><td valign="top"><a name="49"><b>49)</b><td><u>o gij verdrukte maagd,</u></tr>
<tr><td><td>
  Anders: <font color="green">o gij verdrukte maagd der dochter Sidons.</font> Aldus noemt de  profeet de stad <font color="green">Tyrus,</font> omdat zij van de Sidoni&euml;rs eerst gebouwd  is. En de profeet noemt hier <font color="green">Tyrus</font> een verdrukte of geschonden  maagd, omdat zij voorzeker zou geschonden en verkracht, dat is,  verdelgd en uitgeroeid worden.
</tr><tr><td>&nbsp;</tr>
<tr><td valign="top"><a name="50"><b>50)</b><td><u>Naar Chittim toe,</u></tr>
<tr><td><td>
  Door deze afgekorte manier van spreken wordt te kennen gegeven  dat de Tyri&euml;rs zeer haastig zouden vluchten, inzonderheid naar  die van Chittim, of het land der Chitte&euml;n [want beide kan het  Hebreeuwse woord dragen] daaronder verstaande allerlei over zee  gelegen plaatsen, als Cilici&euml;, Griekenland, of Macedoni&euml;,  Itali&euml;, enz. waarvan ook boven <a href="js_23.html#1" target="kanttekening_referentie">Jes. 23:1</a>.
</tr><tr><td>&nbsp;</tr>
<tr><td valign="top"><a name="51"><b>51)</b><td><u>ook zult gij</u></tr>
<tr><td><td>
  Dat is, gij zult aldaar, waar gij heen vlucht, niet gerust zijn,  noch in vrede mogen blijven, maar ook geplaagd en verdreven  worden. Zie boven <a href="js_23.html#7" target="kanttekening_referentie">Jes. 23:7</a>. Anders: <font color="green">Gij Chittim,</font> of <font color="green">Chitte&euml;n,</font>  <font color="green">maakt u op, trekt voort,</font> enz. nemende het als een goddelijke  aanspraak aan Alexander den Grote met zijn krijgsheir, dat hij  zich haasten zou, niet alleen om Tyrus te verderven, maar ook  verder tegen de Chalde&euml;n en Babel te trekken. Zie boven <a href="js_23.html#1" target="kanttekening_referentie">Jes.  23:1</a>.
</tr><tr><td>&nbsp;</tr>
<tr><td valign="top"><a name="52"><b>52)</b><td><u>Ziet,</u></tr>
<tr><td><td>
  God stelt den Tyri&euml;rs voor ogen het exempel van het Assyrische  of Chaldeeuwse koninkrijk, als eensdeels ten ondergebracht en  verwoest zijnde, anderdeels zullende in het toekomende verwoest  worden, opdat het den Tyri&euml;rs niet vreemd schijne dat zij ook  verwoest zouden worden.
</tr><tr><td>&nbsp;</tr>
<tr><td valign="top"><a name="53"><b>53)</b><td><u>Assur</u></tr>
<tr><td><td>
  Dat is, de Chalde&euml;n, die in de wildernissen in tenten plachten  te wonen, zijn door de Assyri&euml;rs vergaderd en in steden bij  elkander gebracht. Zie <a href="gn_10.html#10" target="kanttekening_referentie">Gen. 10:10</a>,11, en <a href="gn_11.html#2" target="kanttekening_referentie">Gen. 11:2</a>,8,9, en  vergelijk <a href="ps_72.html#9" target="kanttekening_referentie">Ps. 72:9</a>, en <a href="ps_74.html#14" target="kanttekening_referentie">Ps. 74:14</a>.
</tr><tr><td>&nbsp;</tr>
<tr><td valign="top"><a name="54"><b>54)</b><td><u>Hij</u></tr>
<tr><td><td>
  Te weten God de Heere, van wien gesproken is boven <a href="js_23.html#8" target="kanttekening_referentie">Jes.  23:8</a>,9,11,12.
</tr><tr><td>&nbsp;</tr>
<tr><td valign="top"><a name="55"><b>55)</b><td><u>heeft het</u></tr>
<tr><td><td>
  Te weten het land der Chalde&euml;n, of <font color="green">Hij heeft hen,</font> te weten de  Chalde&euml;n heeft Hij door de Assyri&euml;rs tenonder gebracht, of  profetischer wijze: Hij zal de Assyri&euml;rs door de Chalde&euml;n of  Babyloni&euml;rs zekerlijk tenonder brengen, en daarna de Babyloni&euml;rs  door de Perzen, en vervolgens uwe stad, o Tyrus, en koninkrijk,  veel lichter verstoren.
</tr><tr><td>&nbsp;</tr>
<tr><td valign="top"><a name="56"><b>56)</b><td><u>tot een vervallen hoop</u></tr>
<tr><td><td>
  Dat is, Hij heeft het ten onderste boven geworpen; vergelijk  onder <a href="js_25.html#2" target="kanttekening_referentie">Jes. 25:2</a>.
</tr><tr><td>&nbsp;</tr>
<tr><td valign="top"><a name="57"><b>57)</b><td><u>dat Tyrus</u></tr>
<tr><td><td>
  Dat is, de Tyri&euml;rs zullen zeventig jaar lang in hunne ellende  blijven steken; alsof God hunner vergeten had of geen acht meer  op hen had.
</tr><tr><td>&nbsp;</tr>
<tr><td valign="top"><a name="58"><b>58)</b><td><u>zeventig jaren,</u></tr>
<tr><td><td>
  Te weten zolang als de Joden in de Babylonische gevangenschap  blijven zouden.
</tr><tr><td>&nbsp;</tr>
<tr><td valign="top"><a name="59"><b>59)</b><td><u>gelijk eens konings</u></tr>
<tr><td><td>
  Dat is, zolang als ongeveer een koning leeft of leven kan. Of,  in het algemeen, zolang als een mens leven kan, te weten die tot  groten ouderdom komt. Zie <a href="ps_90.html#10" target="kanttekening_referentie">Ps. 90:10</a>. Anders: <font color="green">Zolang als een</font>  <font color="green">koninkrijk duren zal.</font> Aldus wordt het woord <font color="green">melech,</font> voor  koninkrijk ook genomen <a href="dn_7.html#17" target="kanttekening_referentie">Dan. 7:17</a>, en <a href="dn_8.html#21" target="kanttekening_referentie">Dan. 8:21</a>; en wordt hier  verstaan het koninkrijk van Babel, hetwelk zeventig jaren  gestaan heeft na den ondergang van <font color="green">Tyrus.</font>
</tr><tr><td>&nbsp;</tr>
<tr><td valign="top"><a name="60"><b>60)</b><td><u>zal in Tyrus</u></tr>
<tr><td><td>
  Dat is, <font color="green">Tyrus</font> zal weder bewoond worden en in goeden welstand  komen, en dan zullen de inwoners wederom, rijk en weelderig  geworden zijnde, hun ouden gang gaan met zingen en springen, en  allerlei wellusten des vleses te oefenen, gelijk <a href="js_23.html#16" target="kanttekening_referentie">Jes. 23:16</a>,17  breder gezegd wordt. Anderen, om het woord <font color="green">als</font> ook zijne kracht  te laten toekomen, verklaren deze woorden aldus: De inwoners van  <font color="green">Tyrus</font> zullen de kooplieden zo lieflijk weten aan te lokken en te  bedriegen, als de hoeren met haar lieflijken zang de hoereerders  weten aan te lokken.
</tr><tr><td>&nbsp;</tr>
<tr><td valign="top"><a name="61"><b>61)</b><td><u>gij vergeten</u></tr>
<tr><td><td>
  Dat is, die in vergetelheid gekomen waart.
</tr><tr><td>&nbsp;</tr>
<tr><td valign="top"><a name="62"><b>62)</b><td><u>hoer!</u></tr>
<tr><td><td>
  O <font color="green">Tyrus,</font> gij stad vol hoererij, of gij kooplieden van <font color="green">Tyrus,</font> die  met uw lieflijken praat en aanbieding der waren de kooplieden  weet aan te lokken, gelijk de hoeren hare boelen.
</tr><tr><td>&nbsp;</tr>
<tr><td valign="top"><a name="63"><b>63)</b><td><u>speel wel,</u></tr>
<tr><td><td>
  Hebreeuws, <font color="green">maak wel met spelen,</font> of <font color="green">maak het spelen goed.</font> Zie <a href="ps_33.html#3" target="kanttekening_referentie">Ps.  33:3</a>.
</tr><tr><td>&nbsp;</tr>
<tr><td valign="top"><a name="64"><b>64)</b><td><u>zing veel</u></tr>
<tr><td><td>
  Hebreeuws, <font color="green">vermenigvuldigt het lied.</font>
</tr><tr><td>&nbsp;</tr>
<tr><td valign="top"><a name="65"><b>65)</b><td><u>hoererij</u></tr>
<tr><td><td>
  Nagenoeg alle uitleggers verstaan hier door <font color="green">hoererij</font> het vuil  gewin der Tyri&euml;rs, hetwelk zij van hunne koopmanschap kregen van  al de rijke en machtige personen, die in de landen, rondom hen  gelegen, woonachtig waren.
</tr><tr><td>&nbsp;</tr>
<tr><td valign="top"><a name="66"><b>66)</b><td><u>koophandel</u></tr>
<tr><td><td>
  Te weten der Tyri&euml;rs.
</tr><tr><td>&nbsp;</tr>
<tr><td valign="top"><a name="67"><b>67)</b><td><u>heilig zijn,</u></tr>
<tr><td><td>
  Of, <font color="green">geheiligd zijn.</font> Hebreeuws, <font color="green">in heiligheid zijn.</font>
</tr><tr><td>&nbsp;</tr>
<tr><td valign="top"><a name="68"><b>68)</b><td><u>het zal niet</u></tr>
<tr><td><td>
  Hier wordt voorzegd dat enigen der Tyri&euml;rs in toekomende tijden  tot den waren God en de Christelijke religie bekeerd zijnde, hun  goed en rijkdom niet in hunne kisten en kasten zouden besluiten  en behouden, maar dat zij die mildelijk ter ere Gods en tot  nooddruft der arme Christenen zouden uitdelen. Zie <a href="hd_2.html#44" target="kanttekening_referentie">Hand. 2:44</a>,  en <a href="hd_4.html#34" target="kanttekening_referentie">Hand. 4:34</a>.
</tr><tr><td>&nbsp;</tr>
<tr><td valign="top"><a name="69"><b>69)</b><td><u>die voor den HEERE</u></tr>
<tr><td><td>
  Versta, de Christenen in het algemeen en bij name de  kerkleraars.
</tr><tr><td>&nbsp;</tr>
<tr><td valign="top"><a name="70"><b>70)</b><td><u>durig</u></tr>
<tr><td><td>
  Dat is, deksel dat duurzaam is, of dat lang duren kan.
</tr><tr><td>&nbsp;</tr>
</table>
