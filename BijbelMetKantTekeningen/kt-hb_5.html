<table border="0">
<tr><td valign="top"><a name="1"><b>1)</b><td><u>alle hogepriester,</u></tr>
<tr><td><td>
  Namelijk gelijk die zijn geweest, die uit de nakomelingen van  A&auml;ron wettelijke priesters zijn geworden. Want Paulus heeft  dezen brief geschreven terwijl de tempel nog stond, en ziet op  de wijze van doen, die toen nog genoeg bekend was.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>voor de mensen</u></tr>
<tr><td><td>
  Dat is, om der mensen wil, tot hun voordeel en dienst, om de  mensen met God te verzoenen, of enige weldaden van God te  verwerven.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>gaven en slachtofferen</u></tr>
<tr><td><td>
  Door deze eerste soort worden verstaan de offeranden, die van de  vruchten en andere dergelijke dingen werden geofferd; door de  tweede, de offeranden van gedierten of beesten, die aan het  altaar werden geslacht en alzo geofferd.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>behoorlijk medelijden</u></tr>
<tr><td><td>
  Of, <font color="green">matiglijk;</font> dat is, in behoorlijke mate. Het Griekse woord  <font color="green">metriopathein</font> betekent eigenlijk <font color="green">medelijden hebben met mate,</font> of  <font color="green">naarmate;</font> dat is zo veel nodig is, om hem, die het van node  heeft, te hulp te komen.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>de onwetenden</u></tr>
<tr><td><td>
  Dat is, zondaren, ene Hebreeuwse wijze van spreken; en wordt  door het eerste verstaan, de zonde die uit onwetendheid of  zwakheid des verstands geschiedt; door de tweede de zonde waarin  de mens valt, doordien hij zichzelf verleidt, of toegeeft, en  niet zonder zijn wil tot de zonde voortgaat, hoewel er dwaling  bij is, als het verstand door de begeerlijkheid verduisterd  wordt, <a href="jk_1.html#14" target="kanttekening_referentie">Jak. 1:14</a>,15. Tegen beide heeft God offeranden ter  verzoening verordineerd. Zie <a href="lv_4.html#5" target="kanttekening_referentie">Lev. 4,5</a>,6; maar voor de  moedwillige zonde tegen den Heiligen Geest niet. Zie <a href="hb_10.html#26" target="kanttekening_referentie">Hebr.  10:26</a>,27.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>met zwakheid omvangen is;</u></tr>
<tr><td><td>
  Dat is, met zonde, gelijk <a href="hb_5.html#3" target="kanttekening_referentie">Hebr. 5:3</a> aantoont; waarin <font color="green">Christus</font>  den anderen hogepriesters ongelijk is, dewijl Hij wel in alles  gelijkelijk verzocht is, doch zonder zonde. Zie <a href="hb_4.html#15" target="kanttekening_referentie">Hebr. 4:15</a>, en  <a href="hb_7.html#26" target="kanttekening_referentie">Hebr. 7:26</a>,27.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>moet hij gelijk</u></tr>
<tr><td><td>
  Grieks <font color="green">is hij schuldig.</font>
</tr><tr><td>&nbsp;</tr>
<tr><td valign="top"><a name="8"><b>8)</b><td><u>voor zichzelven,</u></tr>
<tr><td><td>
  Zie hiervan <a href="lv_4.html#3" target="kanttekening_referentie">Lev. 4:3</a>, en <a href="lv_9.html#7" target="kanttekening_referentie">Lev. 9:7</a>, en <a href="lv_16.html#6" target="kanttekening_referentie">Lev. 16:6</a>, wanneer hij  eens in het jaar in het heilige der heiligen ging, en eerst voor  zijn eigen zonden, en daarna voor de zonden des volks offerde,  en wanneer hij zelf enige ergerlijke zonden begaan had.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>zichzelven</u></tr>
<tr><td><td>
  Namelijk zonder voorgaand beroep.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>die eer aan,</u></tr>
<tr><td><td>
  Namelijk om hogepriester te worden. Hij spreekt van degenen die  wettelijke priesters waren.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>Die tot Hem gesproken heeft:</u></tr>
<tr><td><td>
  Dat is, God Zijn Vader, namelijk heeft Hem hiertoe verheerlijkt.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>Gij zijt Mijn Zoon,</u></tr>
<tr><td><td>
  Sommigen menen, dat met deze woorden alleen beschreven wordt de  persoon des Vaders, die den Zoon tot het priesterambt heeft  verheerlijkt, en dat alleen in <a href="hb_5.html#6" target="kanttekening_referentie">Hebr. 5:6</a> het bewijs daarvan zou  volgen. Anderen verstaan, dat in <a href="hb_5.html#5" target="kanttekening_referentie">Hebr. 5:5</a> ook bewijsredenen  zouden begrepen zijn, dat Hem de Vader tot enen hogepriester  wettelijk gesteld heeft; eerstelijk in de woorden, die daar in  den psalm volgen: <font color="green">begeer van mij,</font> enz.; daar dit het eigen werk  is van een priester voor het volk te bidden; als ook in het  woord <font color="green">mijn Zoon,</font> daar de eerstgeboren zonen, voor de instelling  van het Levietische priesterdom, gewoon het Priesterdom na den  dood der huisvaders in de famili&euml;n bedienden. Zie <a href="gn_25.html#31" target="kanttekening_referentie">Gen. 25:31</a>, en  voornamelijk in de woorden <font color="green">heden van mij geboren;</font> waardoor  hoewel inzonderheid verstaan wordt de eeuwige geboorte des Zoon  van den Vader, <a href="hb_1.html#5" target="kanttekening_referentie">Hebr. 1:5</a>; zo worden die ook geschikt door Paulus  toegepast op de openbaring daarvan, die in den tijd geschied is,  voornamelijk door Zijn opstanding uit de doden, <a href="hd_13.html#33" target="kanttekening_referentie">Hand. 13:33</a>;  hetwelk een klaar bewijs is, dat Hij van den Vader tot een  Middelaar, en vervolgens ook tot een hogepriester wettig is  gesteld geweest.
</tr><tr><td>&nbsp;</tr>
<tr><td valign="top"><a name="13"><b>13)</b><td><u>in een andere <i>plaats,</i> zegt:</u></tr>
<tr><td><td>
  Namelijk in <a href="ps_110.html" target="kanttekening_referentie">Ps. 110, </a>welke ook <font color="green">Christus</font> zelf op den <font color="green">Messias</font>  duidde, <a href="mt_22.html#44" target="kanttekening_referentie">Matth. 22:44</a>,45.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>naar de ordening van Melchizedek.</u></tr>
<tr><td><td>
  Dat is, naar de wijze en gelijkenis van Melchizedek, gelijk  <a href="hb_7.html#15" target="kanttekening_referentie">Hebr. 7:15</a>, verklaard wordt.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>in de dagen Zijns vleses,</u></tr>
<tr><td><td>
  Dat is, wanneer Hij onze zwakke natuur aangenomen had, en daarin  onder ons wandelde en leed. Want hoewel Hij onze natuur ook in  den hemel draagt, zo heeft Hij nochtans de zwakheden daarvan  afgelegd.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>met sterke roeping en tranen</u></tr>
<tr><td><td>
  De apostel ziet hier wel op de gehele vernedering van <font color="green">Christus,</font>  maar voornamelijk op den angst en uiterste benauwdheid van  <font color="green">Christus</font> in den hof, als Hij bloedige druppelen heeft gezweet,  en op Zijn sterk roepen aan het kruis, wanneer Hij riep: <font color="green">mijn</font>  <font color="green">God, mijn God, waarom hebt Gij mij verlaten.</font>
</tr><tr><td>&nbsp;</tr>
<tr><td valign="top"><a name="17"><b>17)</b><td><u>geofferd hebbende,</u></tr>
<tr><td><td>
  Dat is, Zijn Vader voorgedragen, en Zijn leven voor ons in  handen Zijns Vaders opgedragen hebbende.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>uit de vreze,</u></tr>
<tr><td><td>
  Grieks <font color="green">Eulabeias,</font> welk woord dikwijls vrees betekent, gelijk te  zien is <a href="hd_23.html#10" target="kanttekening_referentie">Hand. 23:10</a>, en is hetzelfde wat Markus, <a href="mk_14.html#33" target="kanttekening_referentie">Mark. 14:33</a>,  <font color="green">thambos</font> en <font color="green">ademonian,</font> dat is, <font color="green">verbaasdheid</font> en <font color="green">groten angst</font>  noemt, welke in <font color="green">Christus</font> menselijke natuur geweest is, uit het  voorzien en voorgevoel van de helse benauwdheden, die <font color="green">Christus</font>  in Zijn ziel voor ons aan het kruis zou lijden, nochtans zonder  zonde, daar Hij in het geloof altijd vast is gebleven, en zich  in al dezen den wil Zijns Vaders volkomen heeft onderworpen. Uit  welke <font color="green">vrees,</font> of, <font color="green">verschrikking</font> Hij hier wordt gezegd verhoord  geweest te zijn, omdat Hij door Zijn gebed gesterkt en verzekerd  was, dat Hij door de kracht Zijner goddelijke natuur alles zou  overwinnen, en zo den duivel en den dood zelf onder Zijn voeten  brengen. Anderen zetten het over: <font color="green">vanwege de godvruchtigheid;</font>  of, om Zijner <font color="green">godvruchtigheid wil,</font> gelijk dit woord <font color="green">eulabeia</font> ook  betekent. Doch het Griekse woord <font color="green">apo,</font> dat is, <font color="green">van</font> of <font color="green">uit,</font> kan  deze verklaring niet wel lijden.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>geleerd heeft</u></tr>
<tr><td><td>
  Dat is, ervaren heeft, wat het is in zulke benauwdheden zichzelf  den wil Zijns Vaders in alles gehoorzaam te onderwerpen.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>geheiligd zijnde,</u></tr>
<tr><td><td>
  Of, <font color="green">volmaakt geworden zijnde,</font> namelijk in deze Zijn  gehoorzaamheid. Of, <font color="green">opgeofferd zijnde,</font> namelijk aan het kruis  door den eeuwigen Geest, gelijk de apostel hierna spreekt <a href="hb_9.html#14" target="kanttekening_referentie">Hebr.  9:14</a>. Of <font color="green">volkomen ingewijd zijnde.</font> Want al deze betekenissen  heeft dit Griekse woord <font color="green">teleiotheis</font> in zich.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>die Hem gehoorzaam zijn,</u></tr>
<tr><td><td>
  Dat is, die in Hem geloven, en vervolgens ook dit geloof met de  andere delen der gehoorzaamheid vergezelschappen, gelijk de  schrift doorgaans ook het geloof de gehoorzaamheid noemt, als  den grond van alle ware gehoorzaamheid. Zie <a href="jh_3.html#36" target="kanttekening_referentie">Joh. 3:36</a>.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>van God genaamd een hogepriester,</u></tr>
<tr><td><td>
  Of <font color="green">van God toegenaamd,</font> dat is, van God gesteld of geordineerd.  Want dien God den naam geeft, dien geeft Hij ook de zaak zelf.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>Van Denwelken wij hebben</u></tr>
<tr><td><td>
  Namelijk Melchizedek. Of <font color="green">van welke,</font> namelijk zaak.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>dingen,</u></tr>
<tr><td><td>
  Grieks <font color="green">reden.</font>
</tr><tr><td>&nbsp;</tr>
<tr><td valign="top"><a name="25"><b>25)</b><td><u>dewijl gij</u></tr>
<tr><td><td>
  In deze woorden geeft de apostel reden van hetgeen hij gezegd  had, dat de zaken, die hij voor had te schrijven, <font color="green">zwaar waren om</font>  <font color="green">te verklaren,</font> namelijk niet zozeer ten aanzien van de zaak zelf,  als ten aanzien van hunne traagheid, waarom hij hen hiermede tot  opmerkzaamheid aanmaant.
</tr><tr><td>&nbsp;</tr>
<tr><td valign="top"><a name="26"><b>26)</b><td><u>traag om te horen</u></tr>
<tr><td><td>
  Of, <font color="green">traag in het gehoor,</font> of <font color="green">van gehoor.</font>
</tr><tr><td>&nbsp;</tr>
<tr><td valign="top"><a name="27"><b>27)</b><td><u>vanwege den tijd,</u></tr>
<tr><td><td>
  Of <font color="green">ten aanzien van den tijd,</font> namelijk dat gij in de leer van  <font color="green">Christus</font> geoefend zijt.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>de eerste beginselen zijn</u></tr>
<tr><td><td>
  Grieks <font color="green">de elementen,</font> of A B C <font color="green">des beginsels,</font> dat is, de eerste  gronden en fondamenten der christelijke leer, welke hij in <a href="hb_6.html" target="kanttekening_referentie">Hebr.  6 </a>zal verhalen. Anders worden ook de ceremoni&euml;n des Ouden  Testaments, waar de Hebre&euml;n licht toe vervielen, en altijd in  bleven hangen, de eerste beginselen der wereld en zwakke  elementen genoemd, <a href="gl_4.html#9" target="kanttekening_referentie">Gal. 4:9</a>; <a href="ko_2.html#8" target="kanttekening_referentie">Col. 2:8</a>; omdat God daardoor  dezelve als een A B C tot de geestelijke leer der zaligheid had  geleid, waarvan de Hebre&euml;n nu tot de zaak, daardoor betekend,  moesten voortgaan, en daarin meer en meer toenemen.
</tr><tr><td>&nbsp;</tr>
<tr><td valign="top"><a name="29"><b>29)</b><td><u>melk van node hebben,</u></tr>
<tr><td><td>
  Dezelfde gelijkenis gebruikt de apostel ook <a href="1ko_3.html#2" target="kanttekening_referentie">1 Cor. 3:2</a>, om hun  hunne traagheid en onwetendheid te doen verstaan in de zaken der  verborgenheden van het Evangelie, gelijk de volgende verzen  verklaren.
</tr><tr><td>&nbsp;</tr>
<tr><td valign="top"><a name="30"><b>30)</b><td><u>spijze.</u></tr>
<tr><td><td>
  Grieks <font color="green">voedsel.</font>
</tr><tr><td>&nbsp;</tr>
<tr><td valign="top"><a name="31"><b>31)</b><td><u>der volmaakten is</u></tr>
<tr><td><td>
  Dat is, der volwassenen, gelijk <a href="1ko_2.html#6" target="kanttekening_referentie">1 Cor. 2:6</a>, en <a href="1ko_14.html#20" target="kanttekening_referentie">1 Cor. 14:20</a>; <a href="ef_4.html#13" target="kanttekening_referentie">Ef.  4:13</a>.
</tr><tr><td>&nbsp;</tr>
<tr><td valign="top"><a name="32"><b>32)</b><td><u>de vaste spijze,</u></tr>
<tr><td><td>
  Dat is, ook de naakte en diepste verborgenheden en leerstukken  van Gods Woord; gesteld eensdeels tegen de eerste beginselen der  leer, eensdeels tegen de ceremoni&euml;n, waartoe de Joden, als  kinderen, altijd vervielen.
</tr><tr><td>&nbsp;</tr>
<tr><td valign="top"><a name="33"><b>33)</b><td><u>door de gewoonheid</u></tr>
<tr><td><td>
  Dat is, door bekwaamheid, die een mens verkrijgt door vele  oefeningen in enige kunst, of andere zaak.
</tr><tr><td>&nbsp;</tr>
<tr><td valign="top"><a name="34"><b>34)</b><td><u>de zinnen geoefend hebben,</u></tr>
<tr><td><td>
  Of, <font color="green">geoefende zinnen hebben.</font> Het Griekse woord betekent de  werktuigen, waardoor de zinnen hunne werkingen doen en geoefend  worden, als ogen, oren, tongen, enz., waardoor de inwendige  instrumenten der ziel hier verstaan worden, als rede, verstand,  wil, enz., welke door de kracht des Geestes verlicht en  vernieuwd zijnde, ook de oefening van Gods Woord dagelijks meer  en meer moeten gesterkt worden, om het kwade en het valse te  kunnen verwerpen, en het goede en de waarheid te kunnen  aannemen.
</tr><tr><td>&nbsp;</tr>
</table>
