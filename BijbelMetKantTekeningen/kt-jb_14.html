<table border="0">
<tr><td valign="top"><a name="1"><b>1)</b><td><u>kort van dagen,</u></tr>
<tr><td><td>
  Dat is, heeft een kort leven. Alzo is <font color="green">langheid van dagen</font> een  lang leven. Zie <a href="sp_3.html#2" target="kanttekening_referentie">Spreuk. 3:2</a>, en de aantekening.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>onrust.</u></tr>
<tr><td><td>
  Hebreeuws, <font color="green">beroering;</font> dat is, vol van beroering, woeling,  verdriet en kwelling, die hem doorgaans overkomen vanwege de  ellenden dezes levens; vergelijk <a href="pr_2.html#23" target="kanttekening_referentie">Pred. 2:23</a>. Zie gelijke manier  van spreken boven, <a href="jb_7.html#4" target="kanttekening_referentie">Job 7:4</a>, en de aantekening.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>over zulk een</u></tr>
<tr><td><td>
  Te weten, die zo ellendig is. Want de mens schijnt in zichzelven  te onwaardig en te verachtelijk te zijn, dat God, in zulke hoge  majesteit zijnde, zich zozeer met hem zou willen bemoeien,  veelmin zodanig geweld tegen hem aanleggen, om hem met zijn  straffen zodanig te overvallen.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>betrekt</u></tr>
<tr><td><td>
  Hebreeuws, <font color="green">brengt mij,</font> of <font color="green">doet mij komen.</font>
</tr><tr><td>&nbsp;</tr>
<tr><td valign="top"><a name="5"><b>5)</b><td><u>Niet een.</u></tr>
<tr><td><td>
  Dat is, niemand kan een mens bekomen, die zuiver en zonder  zonde, naar den algemenen loop der natuur, uit een zondigen mens  geboren is. Zo bekent hij dat hij mede onrein en zondig was,  wensende dat God hem niet minder dan andere boetvaardige  zondaren, genadig wilde wezen en hem niet meer dan anderen  straffen.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>zijn dagen</u></tr>
<tr><td><td>
  Dat is, de tijd zijns levens. Alzo <a href="gn_5.html#4" target="kanttekening_referentie">Gen. 5:4</a>,5, en <a href="gn_11.html#32" target="kanttekening_referentie">Gen. 11:32</a>,  enz. Vergelijk boven, <a href="jb_14.html#1" target="kanttekening_referentie">Job 14:1</a>, en de aantekening. In denzelfden  zin worden straks <font color="green">zijn maanden</font> genoemd. Alzo noemt hij onder,  <a href="jb_29.html#2" target="kanttekening_referentie">Job 29:2</a>, den voorgaanden tijd zijns levens, <font color="green">vorige maanden.</font>
</tr><tr><td>&nbsp;</tr>
<tr><td valign="top"><a name="7"><b>7)</b><td><u>bepalingen</u></tr>
<tr><td><td>
  Te weten, van den voortgang en het einde zijns levens.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>van hem af,</u></tr>
<tr><td><td>
  Te weten, van hem dus te straffen.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>rust hebbe,</u></tr>
<tr><td><td>
  Of, <font color="green">ophoude;</font> te weten, van treuren, om zijner grote smarten wil.  Anders, <font color="green">totdat hij ophoudt;</font> te weten, van leven, gelijk het  Hebreeuwse woord zo genomen wordt, <a href="dt_15.html#11" target="kanttekening_referentie">Deut. 15:11</a>.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>als een</u></tr>
<tr><td><td>
  Hij vergelijkt zich bij een arbeider, die voor een dag of  zekeren bestemden tijd gehuurd is; overmits de mensen hier voor  een tijd, die van God verordend is, gesteld zijn om den arbeid  hunner beroeping met den dood af te doen.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>zijn dag</u></tr>
<tr><td><td>
  Te weten, den dag zijns stervens, gelijk onder, <a href="jb_15.html#32" target="kanttekening_referentie">Job 15:32</a>. Dat  is, totdat hij dezes levens zat zijnde, wensen zou te sterven en  in de eeuwige rust te wezen; gelijk een huurling, die moede  gearbeid is, met een zonderling welgevallen het loon des arbeids  en de rust des nachts begeert. Anders, <font color="green">zijn dag afdoe;</font> dat is,  zijn leven eindige. Alzo zou hij den tijd zijns levens noemen  <font color="green">een dag,</font> gelijk boven, <a href="jb_14.html#1" target="kanttekening_referentie">Job 14:1</a>,5, <font color="green">dagen;</font> en dat uit oorzaak van  de kortheid van hetzelve; in welken zin de mensen ook van de  Grieken genaamd worden <font color="green">hemerioi;</font> dat is, <font color="green">dagelijkse.</font> Anders kan  het woord <font color="green">dag</font> hier ook genomen worden voor een dagwerk, of het  werk van zekeren bestemden tijd; of van het einde van den dag,  des dagloners, wanneer hij komt tot rust van zijn arbeid, en  zijn loon ontvangt.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>Want</u></tr>
<tr><td><td>
  De zin is dat een boom, afgehouwen zijnde, nog uitspruiten mag;  maar dat een mens, door vele plagen nedergeveld en gedood  zijnde, niet weder tot het gebruik en de genieting dezes levens  kan geraken; vervolgens dat het ten dezen aanzien met den mens  ellendiger dan met de bomen gesteld is. Hetwelk hij verhaalt om  God tot barmhartigheid te bewegen, opdat Hij hem in dit leven  nog enige rust zou laten. Vergelijk dit met boven, <a href="jb_7.html#7" target="kanttekening_referentie">Job 7:7</a>,8,  enz.
</tr><tr><td>&nbsp;</tr>
<tr><td valign="top"><a name="13"><b>13)</b><td><u>voor een boom,</u></tr>
<tr><td><td>
  Of, <font color="green">een boom heeft verwachting;</font> dat is, hoop, enz. Den bomen en  anderen planten worden gemoedsbewegingen, zinnen, verstand en  spraak oneigenlijk en bij gelijkenis toegeschreven, gelijk ook  den creaturen, die zelfs het groeiende leven in zich niet  hebben, als afgrond, zee, stenen, aarde, enz., om de materie  kracht, klaarheid en luister toe te brengen, en den lezer tot  meerdere aandachtigheid op te scherpen. Zie <a href="ri_9.html#8" target="kanttekening_referentie">Richt. 9:8</a>, en de  aantekening. Idem, hier in <a href="jb_14.html#9" target="kanttekening_referentie">Job 14:9</a>, alwaar den boom <font color="green">reuk</font>  toegeschreven wordt. Zie ook onder, <a href="jb_28.html#14" target="kanttekening_referentie">Job 28:14</a>,22, en <a href="jb_31.html#38" target="kanttekening_referentie">Job 31:38</a>.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>veranderen,</u></tr>
<tr><td><td>
  Dat is, vernieuwen.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>Hij zal</u></tr>
<tr><td><td>
  Te weten, door vochtigheid die hij uit de aarde zuigt, verkwikt  en in den groei gekomen zijnde.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>een plant.</u></tr>
<tr><td><td>
  Dat is, niet min of meer, dan alsof hij de wortel van een jongen  stam ware.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>De wateren</u></tr>
<tr><td><td>
  De zin is: Gelijk de wateren, die van hun plaats in een andere  afgelaten worden, niet wederkeren tot de voorgaande, alzo de  ziel des mensen, als zij uit het lichaam gescheiden is, keert  daarin niet wederom, te weten om hier op de aarde wederom te  leven. Anders: <font color="green">Verlopen de wateren uit de zee; en droogt een</font>  <font color="green">rivier uit en verdort zij?</font> <a href="jb_14.html#12" target="kanttekening_referentie">Job 14:12</a>. <font color="green">Maar de mens ligt,</font> enz.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>ligt de mens</u></tr>
<tr><td><td>
  Dat is, sterft; want de dood wordt hier vergeleken bij het  nederliggen om te slapen; zie hiervan <a href="dt_31.html#16" target="kanttekening_referentie">Deut. 31:16</a>.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>en staat niet op;</u></tr>
<tr><td><td>
  Te weten, om in dit aardse en vergankelijke leven weder te  komen.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>totdat</u></tr>
<tr><td><td>
  Dat is, totdat de hemelen met een sterk gedruis zullen voorbij  gaan, <a href="2pt_3.html#10" target="kanttekening_referentie">2 Petr. 3:10</a>, en de eerste hemel en de eerste aarde  vergaan, <a href="op_21.html#1" target="kanttekening_referentie">Openb. 21:1</a>; want de opstanding uit de doden zal dan  eerst geschieden.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>Och,</u></tr>
<tr><td><td>
  Hebreeuws, <font color="green">wie zal geven dat gij,</font> enz. Zie boven, <a href="jb_6.html#8" target="kanttekening_referentie">Job 6:8</a>.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>Gij mij</u></tr>
<tr><td><td>
  Hij spreekt God toe, veroorzaakt zijnde door het overgroot en  diep gevoel zijns lijdens.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>in het graf</u></tr>
<tr><td><td>
  Dat is, maakte dat ik voor een tijdlang dood en begraven ware,  opdat hier intussen uw toorn, die nu gans zeer tegen mij  ontstoken is, voorbijgaan mocht, en daarna uit het graf weder  opstaan, om hier tot uw eer en der mensen onderwijzing nog voor  een tijd in rust te leven.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>een bepaling</u></tr>
<tr><td><td>
  Dat is, een bestemden tijd, welken ik in het graf zou moeten  blijven.
</tr><tr><td>&nbsp;</tr>
<tr><td valign="top"><a name="25"><b>25)</b><td><u>gedachtig waart!</u></tr>
<tr><td><td>
  Te weten, om door de opwekking mijns lichaams een nieuwe weldaad  aan mij te bewijzen. Hoe God de gedachtenis toegeschreven wordt,  zie <a href="gn_8.html#1" target="kanttekening_referentie">Gen. 8:1</a>.
</tr><tr><td>&nbsp;</tr>
<tr><td valign="top"><a name="26"><b>26)</b><td><u>Als een man</u></tr>
<tr><td><td>
  Job voegt deze tegenstelling hier in, om te tonen dat hij zulke  opwekking tot een aards en vergankelijk leven niet geloofde of  verwachtte; want deze manier van ondervragen loochent  sterkelijk. Zie <a href="gn_18.html#17" target="kanttekening_referentie">Gen. 18:17</a>.
</tr><tr><td>&nbsp;</tr>
<tr><td valign="top"><a name="27"><b>27)</b><td><u>Ik zou</u></tr>
<tr><td><td>
  Te weten, indien het zo ware dat een mens weder levend kon  worden.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>al de dagen</u></tr>
<tr><td><td>
  Versta, den gansen tijd in welken het Gode believen zal mij in  dit leven op aarde aldus te bezoeken.
</tr><tr><td>&nbsp;</tr>
<tr><td valign="top"><a name="29"><b>29)</b><td><u>strijds</u></tr>
<tr><td><td>
  Zie van dit woord boven, <a href="jb_7.html#1" target="kanttekening_referentie">Job 7:1</a>, en vergelijk boven, <a href="jb_14.html#5" target="kanttekening_referentie">Job 14:5</a>,  en de aantekening op het woord <font color="green">bepalingen.</font>
</tr><tr><td>&nbsp;</tr>
<tr><td valign="top"><a name="30"><b>30)</b><td><u>hopen,</u></tr>
<tr><td><td>
  Te weten, zo Gij mij maar voor een zekeren tijd in het graf  verbergdet, om mij daarna weder daaruit te trekken tot een  vreedzame genieting van dit aardse leven.
</tr><tr><td>&nbsp;</tr>
<tr><td valign="top"><a name="31"><b>31)</b><td><u>verandering</u></tr>
<tr><td><td>
  Dat is, mijn wederopstanding tot een nieuw aards leven.
</tr><tr><td>&nbsp;</tr>
<tr><td valign="top"><a name="32"><b>32)</b><td><u>roepen,</u></tr>
<tr><td><td>
  Te weten, om mij uit het graf, waarin ik tot den dag mijner  verandering zou gelegen hebben, weder op te wekken.
</tr><tr><td>&nbsp;</tr>
<tr><td valign="top"><a name="33"><b>33)</b><td><u>antwoorden,</u></tr>
<tr><td><td>
  Dat is, uw roepende stem gehoorzamen, mits uit het graf te  komen.
</tr><tr><td>&nbsp;</tr>
<tr><td valign="top"><a name="34"><b>34)</b><td><u>het werk</u></tr>
<tr><td><td>
  Zo noemt hij zichzelven. Zie boven, <a href="jb_10.html#8" target="kanttekening_referentie">Job 10:8</a>; <a href="ps_119.html#73" target="kanttekening_referentie">Ps. 119:73</a>.
</tr><tr><td>&nbsp;</tr>
<tr><td valign="top"><a name="35"><b>35)</b><td><u>begerig zijn.</u></tr>
<tr><td><td>
  Dat is, Gij zoudt dat genadiglijk ontvangen en daarom  weldadigheid bewijzen.
</tr><tr><td>&nbsp;</tr>
<tr><td valign="top"><a name="36"><b>36)</b><td><u>Maar nu</u></tr>
<tr><td><td>
  Alsof hij zeide: Ik wenste vergeefs voor een tijd in het graf te  rusten, overmits Gij voorgenomen hebt mij om mijn zonden, die  Gij zeer nauw waarneemt, zeer zwaarlijk in dit leven te  straffen. Vergelijk onder, <a href="jb_33.html#11" target="kanttekening_referentie">Job 33:11</a>.
</tr><tr><td>&nbsp;</tr>
<tr><td valign="top"><a name="37"><b>37)</b><td><u>telt Gij</u></tr>
<tr><td><td>
  <font color="green">De treden,</font> of <font color="green">de gangen des mensen te tellen,</font> heet niet alleen  die te aanschouwen, maar ook waar te nemen en acht daarop te  geven, om die, &ograve;f te bezorgen en te zegenen, <a href="ps_56.html#9" target="kanttekening_referentie">Ps. 56:9</a>, &ograve;f te  straffen, gelijk hier. Zie onder, <a href="jb_31.html#4" target="kanttekening_referentie">Job 31:4</a>.
</tr><tr><td>&nbsp;</tr>
<tr><td valign="top"><a name="38"><b>38)</b><td><u>treden;</u></tr>
<tr><td><td>
  Dat is, al het voornemen, doen en laten mijns levens, hoe klein  het ook zij. Alzo onder, <a href="jb_31.html#4" target="kanttekening_referentie">Job 31:4</a>, en <a href="jb_34.html#21" target="kanttekening_referentie">Job 34:21</a>; <a href="sp_16.html#9" target="kanttekening_referentie">Spreuk. 16:9</a>;  <a href="jr_10.html#23" target="kanttekening_referentie">Jer. 10:23</a>.
</tr><tr><td>&nbsp;</tr>
<tr><td valign="top"><a name="39"><b>39)</b><td><u>Gij bewaart</u></tr>
<tr><td><td>
  Dat is, Gij draagt geen zorg voor mijn welstand, maar zoekt mij  te verdrukkenen te verdoen, tot zulk een einde al mijn zonden U  voorstellende. Anders, <font color="green">houdt Gij niet wacht over mijn zonde?</font> Dat  is, hebt Gij niet grote achting op mijn zonde, om mij daarover  te straffen? Of, <font color="green">Gij verschoont niet van mijn zonde.</font>
</tr><tr><td>&nbsp;</tr>
<tr><td valign="top"><a name="40"><b>40)</b><td><u>verzegeld,</u></tr>
<tr><td><td>
  Dat is, vast tezamen bijeengesloten en als met een zegel  bewaard, opdat zij U uit de gedachtenis niet vergaan zou.  <font color="green">Zegelen</font> voor besluiten, opsluiten, toesluiten; <a href="dt_32.html#34" target="kanttekening_referentie">Deut. 32:34</a>; <a href="jb_37.html#7" target="kanttekening_referentie">Job  37:7</a>.
</tr><tr><td>&nbsp;</tr>
<tr><td valign="top"><a name="41"><b>41)</b><td><u>Gij pakt</u></tr>
<tr><td><td>
  Dat is, Gij vlecht en voegt bij mijn voorgaande misdaden ook de  tegenwoordige, om mijn zaak nog te bezwaren en mij nog harder te  straffen.
</tr><tr><td>&nbsp;</tr>
<tr><td valign="top"><a name="42"><b>42)</b><td><u>vallende</u></tr>
<tr><td><td>
  Hetwelk geschieden kan door aardbeving, wind, watervloed, of  anderszins. De zin is: Gelijk een berg, nederstortende, teniet  wordt, en een rots van haar plaats wijkt, en het water de stenen  uitholt, en het stof der aarde, dat vanzelf daaruit voortkomt,  overstelpt, hetwelk God doet; alzo is het hem nog veel lichter  den welstand des mensen, die nog veel zwakker is dan de  voorgemelde schepselen, om te keren en te vernietigen.
</tr><tr><td>&nbsp;</tr>
<tr><td valign="top"><a name="43"><b>43)</b><td><u>gewas,</u></tr>
<tr><td><td>
  Zie van het Hebreeuwse woord <a href="2kn_19.html#29" target="kanttekening_referentie">2 Kon. 19:29</a>; <a href="js_37.html#30" target="kanttekening_referentie">Jes. 37:30</a>.
</tr><tr><td>&nbsp;</tr>
<tr><td valign="top"><a name="44"><b>44)</b><td><u>gaat heen;</u></tr>
<tr><td><td>
  Dat is, verscheidt van hier door den dood.
</tr><tr><td>&nbsp;</tr>
<tr><td valign="top"><a name="45"><b>45)</b><td><u>gelaat,</u></tr>
<tr><td><td>
  Dat is, het wezen des lichaams, de kloekheid zijns geestes, den  staat zijns levens, de heerlijkheid van zijn huis, de grootheid  zijner middelen, de vermaardheid zijns naams, enz.
</tr><tr><td>&nbsp;</tr>
<tr><td valign="top"><a name="46"><b>46)</b><td><u>komen</u></tr>
<tr><td><td>
  Te weten, door groten voorspoed, overvloedigen rijkdom, hogen  staat, enz.
</tr><tr><td>&nbsp;</tr>
<tr><td valign="top"><a name="47"><b>47)</b><td><u>hij weet het niet;</u></tr>
<tr><td><td>
  Te weten, omdat hij uit de wereld gescheiden is, zulks dat  zijner kinderen welvaren hem niet vermaakt.
</tr><tr><td>&nbsp;</tr>
<tr><td valign="top"><a name="48"><b>48)</b><td><u>klein,</u></tr>
<tr><td><td>
  Te weten, door tegenspoed, armoede, lagen staat, enz.
</tr><tr><td>&nbsp;</tr>
<tr><td valign="top"><a name="49"><b>49)</b><td><u>let niet op hen.</u></tr>
<tr><td><td>
  Of, <font color="green">hij verneemt niet naar hen,</font> of <font color="green">hij slaat hen niet gade;</font> dat  is, dood zijnde, is hij over hen niet bekommerd. Vergelijk <a href="pr_9.html#5" target="kanttekening_referentie">Pred.  9:5</a>.
</tr><tr><td>&nbsp;</tr>
<tr><td valign="top"><a name="50"><b>50)</b><td><u>Maar zijn vlees,</u></tr>
<tr><td><td>
  De zin is, dat de mens alleen de ellende van dit leven en het  kwalijkvaren van zijn huisgezin gevoelt, terwijl hij hier nog op  aarde is.
</tr><tr><td>&nbsp;</tr>
</table>
