<table border="0">
<tr><td valign="top"><a name="1"><b>1)</b><td><u>in het vlees</u></tr>
<tr><td><td>
  Dat is, in zijn menselijke natuur, gelijk <a href="1pt_3.html#18" target="kanttekening_referentie">1 Petr. 3:18</a>.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>geleden heeft, zo</u></tr>
<tr><td><td>
  Namelijk tot verzoening en wegneming onzer zonden.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>wapent u ook met</u></tr>
<tr><td><td>
  Dat is, sterkt u, namelijk tegen alle aanvechtingen en  verleidingen des vleses, des duivels en der wereld.
</tr><tr><td><td><b>No Link found
</tr><tr><td>&nbsp;</tr>
<tr><td valign="top"><a name="4"><b>4)</b><td><u>wie in het vlees geleden heeft,</u></tr>
<tr><td><td>
  Dat is, wie der zonde gestorven is of wie zijn vlees en  verdorven natuur gekruisigd en gedood heeft; zodat het woord  <font color="green">vlees</font> en het woord <font color="green">lijden</font> hier anders worden genomen dan in de  voorgaande woorden, door een wijze van spreken bij de Grieken  genoemd <font color="green">Antanaclasis,</font> die in de Schrift zeer gebruikelijk is.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>opgehouden van de zonde;</u></tr>
<tr><td><td>
  Namelijk om die voortaan niet meer te dienen. Zie hiervan breder  <a href="rm_6.html#3" target="kanttekening_referentie">Rom. 6:3</a>, enz.; gelijk ook <a href="1pt_4.html#2" target="kanttekening_referentie">1 Petr. 4:2</a> verklaart.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>der mensen, maar</u></tr>
<tr><td><td>
  Dat is, der natuurlijke en onwedergeboren mensen. Zie <a href="ef_2.html#3" target="kanttekening_referentie">Ef. 2:3</a>.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>die overig is in</u></tr>
<tr><td><td>
  Namelijk na onzen doop en bekering.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>den voorgaande tijd</u></tr>
<tr><td><td>
  Namelijk die onze bekering in onze onwetendheid voorgegaan is.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>der heidenen wil</u></tr>
<tr><td><td>
  Dat is, hoewel wij Joden waren nochtans geleefd hebben naar de  gewoonte of lusten der heidenen, waar wij onder woonden; niet  dat de apostel zelf juist zo geleefd had, maar hij spreekt zo  bij een wijze van spreken, die <font color="green">communicatie</font> wordt genoemd.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>gruwelijke afgoderijen;</u></tr>
<tr><td><td>
  Of <font color="green">ongeoorloofd, onbehoorlijk.</font> Dit wordt daar niet bij gedaan  als of er enige afgoderij ware, die niet gruwelijk of  <font color="green">ongeoorloofd</font> is; maar om uit te drukken de afgrijselijkheid der  afgoderij, waartoe de Joden zich van de heidenen, waar zij onder  woonden, ook dikwijls lieten verleiden om hun te behagen.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>zij zich vreemd houden,</u></tr>
<tr><td><td>
  Namelijk onbekeerde Joden en heidenen.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>en <i>u</i> lasteren;</u></tr>
<tr><td><td>
  Dat is, scheiden of lasteren u en de leer, omdat gij deze  navolgende, niet doet gelijk zij.
</tr><tr><td>&nbsp;</tr>
<tr><td valign="top"><a name="13"><b>13)</b><td><u>de levenden en de doden.</u></tr>
<tr><td><td>
  Dat is, alle mensen. Zie <a href="hd_10.html#42" target="kanttekening_referentie">Hand. 10:42</a>.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>doden</u></tr>
<tr><td><td>
  Namelijk die ten tijde van Noach geleefd hebben, en nu dood  zijn, waarvan hij hiervoor <a href="1pt_3.html#19" target="kanttekening_referentie">1 Petr. 3:19</a>,20, heeft gesproken; die  Noach lasterden, omdat hij niet deed gelijk zij, namelijk  huwelijken, eten, drinken, enz., zonder bedenken van Gods  toekomende straf, gelijk <font color="green">Christus</font> daarvan ook spreekt <a href="mt_24.html#37" target="kanttekening_referentie">Matth.  24:37</a>,38.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>het Evangelie</u></tr>
<tr><td><td>
  Namelijk door Noach, den prediker der gerechtigheid; namelijk om  hen daardoor tot bekering van zulk een zorgeloos leven te  brengen.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>geoordeeld worden</u></tr>
<tr><td><td>
  Dat is, gestraft of gekastijd worden, gelijk <a href="1ko_11.html#31" target="kanttekening_referentie">1 Cor. 11:31</a>,32.  Namelijk door den zondvloed, dien God over het gehele menselijke  geslacht wilde doen komen. Anderen verstaan dit van de doding  des vleses en van het geestelijke leven des Geestes. Doch de  eerste verklaring komt met de woorden hier en met <a href="1pt_3.html#19" target="kanttekening_referentie">1 Petr. 3:19</a>  beter overeen.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>naar den mensen</u></tr>
<tr><td><td>
  Grieks <font color="green">naar de mensen;</font> dat is naar den uitwendigen stand van de  mensen in deze wereld.
</tr><tr><td><td><b>No Link found
</tr><tr><td>&nbsp;</tr>
<tr><td valign="top"><a name="18"><b>18)</b><td><u>in het vlees,</u></tr>
<tr><td><td>
  Dat is, in het lichaam, door het benemen van hun tijdelijk  leven.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>leven zouden</u></tr>
<tr><td><td>
  Namelijk zo zij Noach hoorden en zijne vermaning waarnamen, en  zich daarvan bekeerden.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>naar God</u></tr>
<tr><td><td>
  Dat is, voor God, of naar Gods genade, die hun werd aangeboden.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>in den geest.</u></tr>
<tr><td><td>
  Dat is, naar de ziel en in hunnen geestelijken stand; gelijk het  kan zijn; hoewel Petrus dit niet klaar zegt, dat enigen zich in  het einde nog bekeerd hebben, ziende dat God zijn straf reeds  over hen zond. Immers blijkt hieruit, dat God daarom Noach hun  tot een prediker heeft gezonden, om hen tot bekering te noden,  opdat, zo hunne lichamen vergingen, ten minste hun zielen  behouden werden.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>aller dingen is nabij;</u></tr>
<tr><td><td>
  Namelijk in deze wereld. En daarom, wil de apostel zeggen,  moeten wij op onze hoede zijn, opdat ons het laatste oordeel  niet overvalle, gelijk de zondvloed de eerste wereld overviel.  Zie dergelijke <a href="mt_24.html#37" target="kanttekening_referentie">Matth. 24:37</a>; <a href="lk_21.html#34" target="kanttekening_referentie">Luk. 21:34</a>.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>zal menigte van</u></tr>
<tr><td><td>
  Namelijk onder de mensen, alzo de liefde alles verdraagt, alles  ten beste duidt, alles vergeeft. En dezen zin eist duidelijk de  plaats <a href="sp_10.html#12" target="kanttekening_referentie">Spreuk. 10:12</a>; waar de apostel deze woorden uitneemt.  Want het is alleen de verdienste van <font color="green">Christus,</font> die onze zonden  voor het oordeel Gods bedekt; 1 <a href="jh_2.html#1" target="kanttekening_referentie">Joh. 2:1</a>,2.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>zonder murmureren.</u></tr>
<tr><td><td>
  Namelijk dat u zulks te moeilijk of te lastig valt, gelijk de  mensen licht plegen te doen.
</tr><tr><td>&nbsp;</tr>
<tr><td valign="top"><a name="25"><b>25)</b><td><u>gelijk hij gave</u></tr>
<tr><td><td>
  Namelijk van God. Waaronder ook de verscheiden roeping tot  gebruik dezer gaven wordt verstaan; gelijk <a href="ef_4.html#8" target="kanttekening_referentie">Ef. 4:8</a>.
</tr><tr><td>&nbsp;</tr>
<tr><td valign="top"><a name="26"><b>26)</b><td><u>spreekt, <i>die spreke</i></u></tr>
<tr><td><td>
  Dat is, Gods woord de gemeente of in het openbaar en algemeen,  of in het bijzonder voorstelt en uitlegt tot lering, troosting  en vermaning, enz.
</tr><tr><td>&nbsp;</tr>
<tr><td valign="top"><a name="27"><b>27)</b><td><u>als de woorden Gods;</u></tr>
<tr><td><td>
  Dat is, met allen ernst en eerbied, gelijk het betamelijk is  Gods Woord te spreken.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>dient, <i>die diene</i></u></tr>
<tr><td><td>
  Of, <font color="green">bedient, die bediene.</font> Want hij spreekt hier van het ambt der  diakenen en diakonessen. Zie dergelijke <a href="rm_12.html#6" target="kanttekening_referentie">Rom. 12:6</a>,7,8.
</tr><tr><td>&nbsp;</tr>
<tr><td valign="top"><a name="29"><b>29)</b><td><u>als uit kracht,</u></tr>
<tr><td><td>
  Dat is, met ernst en ijver, gelijk die van Godswege zulks doet;  mild, gelijk die door Gods zegen doet hetgeen hij doet; en in  nederigheid, gelijk zulks doende niet uit zijn eigen krachten  maar daartoe van God, die een oorsprong alles goeds is, krachten  verkrijgende.
</tr><tr><td>&nbsp;</tr>
<tr><td valign="top"><a name="30"><b>30)</b><td><u>houdt u niet vreemd</u></tr>
<tr><td><td>
  Grieks <font color="green">zijt geen vreemdelingen;</font> dat is, laat u niet vreemd  dunken, of verwondert u niet gelijk vreemden plegen, wanneer hun  iets ongewoons overkomt. Gelijk ook <a href="1pt_4.html#4" target="kanttekening_referentie">1 Petr. 4:4</a>.
</tr><tr><td>&nbsp;</tr>
<tr><td valign="top"><a name="31"><b>31)</b><td><u>de hitte <i>der verdrukking</i></u></tr>
<tr><td><td>
  Het Griekse woord <font color="green">pyrosis</font> betekent een werking van het vuur tot  beproeving.
</tr><tr><td>&nbsp;</tr>
<tr><td valign="top"><a name="32"><b>32)</b><td><u>het lijden van Christus,</u></tr>
<tr><td><td>
  Dat is, aan de verdrukkingen die wij naar het voorbeeld van  <font color="green">Christus</font> en om Zijnentwil lijden. Of die <font color="green">Christus</font> lijdt in Zijn  leden. Zie <a href="rm_8.html#17" target="kanttekening_referentie">Rom. 8:17</a>; <a href="2ko_1.html#5" target="kanttekening_referentie">2 Cor. 1:5</a>; <a href="ko_1.html#24" target="kanttekening_referentie">Col. 1:24</a>; <a href="hb_11.html#26" target="kanttekening_referentie">Hebr. 11:26</a>.
</tr><tr><td>&nbsp;</tr>
<tr><td valign="top"><a name="33"><b>33)</b><td><u><i>alzo</i> verblijdt u;</u></tr>
<tr><td><td>
  Namelijk dat gij waardig geacht zijt om <font color="green">Christus'</font> wil, en naar  Zijn voorbeeld te lijden. Zie <a href="mt_5.html#12" target="kanttekening_referentie">Matth. 5:12</a>; <a href="hd_5.html#41" target="kanttekening_referentie">Hand. 5:41</a>.
</tr><tr><td>&nbsp;</tr>
<tr><td valign="top"><a name="34"><b>34)</b><td><u>de Geest der heerlijkheid,</u></tr>
<tr><td><td>
  Dat is, die u met heerlijkheid als kinderen Gods versiert,  gelijk Hij de Geest der waarheid, der wijsheid, enz., ook elders  wordt genaamd; <a href="js_11.html#2" target="kanttekening_referentie">Jes. 11:2</a>; <a href="jh_16.html#13" target="kanttekening_referentie">Joh. 16:13</a>.
</tr><tr><td>&nbsp;</tr>
<tr><td valign="top"><a name="35"><b>35)</b><td><u><i>de Geest</i> van God</u></tr>
<tr><td><td>
  Dat is, die ons God door <font color="green">Christus</font> en om <font color="green">Christus'</font> wil mededeelt,  in ons als Zijn leden woont en ons derhalve <font color="green">Christus</font> in dezen  gelijkvormig maakt.
</tr><tr><td>&nbsp;</tr>
<tr><td valign="top"><a name="36"><b>36)</b><td><u>hen aangaat,</u></tr>
<tr><td><td>
  Namelijk uwe verdrukkers.
</tr><tr><td>&nbsp;</tr>
<tr><td valign="top"><a name="37"><b>37)</b><td><u>Hij wordt wel gelasterd,</u></tr>
<tr><td><td>
  Namelijk deze Geest, die deze vrijmoedigheid in u baart.
</tr><tr><td>&nbsp;</tr>
<tr><td valign="top"><a name="38"><b>38)</b><td><u>Hij wordt verheerlijkt.</u></tr>
<tr><td><td>
  Namelijk als gij in het midden van de verdrukking Zijn kracht en  vertroosting in u gevoelt, en daardoor bij anderen bewijst. Zie  <a href="mt_10.html#19" target="kanttekening_referentie">Matth. 10:19</a>; <a href="lk_12.html#11" target="kanttekening_referentie">Luk. 12:11</a>; <a href="jh_14.html#16" target="kanttekening_referentie">Joh. 14:16</a>,17.
</tr><tr><td>&nbsp;</tr>
<tr><td valign="top"><a name="39"><b>39)</b><td><u>of kwaaddoener,</u></tr>
<tr><td><td>
  Namelijk van enige andere soort van kwaad, waarover de  burgerlijke wetten der mensen plegen te straffen.
</tr><tr><td>&nbsp;</tr>
<tr><td valign="top"><a name="40"><b>40)</b><td><u>die zich met eens</u></tr>
<tr><td><td>
  Dat is, met een anders ambt of zaken, uit bemoeizucht of  albestierigheid, waardoor dikwijls verwarringen, twisten en  scheuringen voortkomen, en derhalve ook strafbaar is.
</tr><tr><td>&nbsp;</tr>
<tr><td valign="top"><a name="41"><b>41)</b><td><u>die schame zich niet,</u></tr>
<tr><td><td>
  Namelijk over het lijden, of over de schande, die Hem daarom  aangedaan wordt.
</tr><tr><td>&nbsp;</tr>
<tr><td valign="top"><a name="42"><b>42)</b><td><u>het oordeel beginne</u></tr>
<tr><td><td>
  Dat is, de kastijdingen. Want gelijk de verdrukkingen zijn  beproevingen der gelovigen, zo zijn ook die hun kastijdingen,  ten aanzien van Gods hand, die deze roeden gebruikt tot hun  best. Zie <a href="hb_12.html#6" target="kanttekening_referentie">Hebr. 12:6</a>, enz.
</tr><tr><td>&nbsp;</tr>
<tr><td valign="top"><a name="43"><b>43)</b><td><u>van het huis Gods;</u></tr>
<tr><td><td>
  Dat is, van de huisgenoten Gods of van Zijne gemeente; <a href="hb_3.html#1" target="kanttekening_referentie">Hebr.  3:1</a>, enz.
</tr><tr><td>&nbsp;</tr>
<tr><td valign="top"><a name="44"><b>44)</b><td><u>welk zal het einde</u></tr>
<tr><td><td>
  Dat is, hoe vreeslijk zal, enz.
</tr><tr><td>&nbsp;</tr>
<tr><td valign="top"><a name="45"><b>45)</b><td><u>nauwelijks zalig</u></tr>
<tr><td><td>
  Dat is, niet dan door veel strijd, vele verdrukkingen,  benauwdheden, beproevingen en kastijdingen, <a href="mt_7.html#13" target="kanttekening_referentie">Matth. 7:13</a>,14.  Anderszins gaat de zaligheid der gelovigen, die door het geloof  in <font color="green">Christus</font> gerechtvaardigd zijn en door Zijn Geest geheiligd,  naar Gods belofte zeker en gewis. Zie <a href="rm_8.html#33" target="kanttekening_referentie">Rom. 8:33</a>.
</tr><tr><td>&nbsp;</tr>
<tr><td valign="top"><a name="46"><b>46)</b><td><u>zondaar</u></tr>
<tr><td><td>
  Dat is, de onboetvaardige zondaar; <a href="ps_1.html#1" target="kanttekening_referentie">Ps. 1:1</a>; <a href="jh_9.html#31" target="kanttekening_referentie">Joh. 9:31</a>.
</tr><tr><td>&nbsp;</tr>
<tr><td valign="top"><a name="47"><b>47)</b><td><u>verschijnen?</u></tr>
<tr><td><td>
  Namelijk om in Gods oordeel te bestaan; <a href="ps_1.html#5" target="kanttekening_referentie">Ps. 1:5</a>.
</tr><tr><td>&nbsp;</tr>
</table>
