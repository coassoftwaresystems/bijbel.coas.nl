<table border="0">
<tr><td valign="top"><a name="1"><b>1)</b><td><u>dat gedaan worden</u></tr>
<tr><td><td>
  Namelijk niet alleen in het bijzonder, maar voornamelijk in de  vergadering der gelovigen, alzo de openbare gebeden een deel  zijn van de bediening der leraren. Zie <a href="hd_6.html#4" target="kanttekening_referentie">Hand. 6:4</a>.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>smekingen, gebeden,</u></tr>
<tr><td><td>
  Hoewel deze soorten van gebeden somwijlen wat breder worden  genomen, zo kunnen nochtans deze hier bekwamelijk worden  onderscheiden, namelijk dat <font color="green">smekingen</font> zijn verbiddingen van  allerlei straffen en zwarigheden; <font color="green">gebeden,</font> begeerten van Gods  hulp en van allerlei zegen; <font color="green">voorbiddingen,</font> gebeden of ook  klachten, die wij bij God doen voor anderen; <font color="green">dankzeggingen,</font> die  geschieden voor de weldaden Gods door ons of anderen ontvangen.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>voor alle mensen;</u></tr>
<tr><td><td>
  Dat is, voor allerlei mensen, van welk beroep of volk zij zijn,  hogen of lagen, gelijk dit woord <font color="green">alle</font> dikwijls in Gods Woord  voor allerlei wordt genomen. Zie <a href="mt_4.html#23" target="kanttekening_referentie">Matth. 4:23</a>; <a href="lk_11.html#42" target="kanttekening_referentie">Luk. 11:42</a>; <a href="ef_1.html#3" target="kanttekening_referentie">Ef.  1:3</a>; <a href="1ko_10.html#25" target="kanttekening_referentie">1 Cor. 10:25</a>. En dat het woord <font color="green">alle</font> hier zo moet worden  genomen, blijkt uit <a href="jh_17.html#9" target="kanttekening_referentie">Joh. 17:9</a>; <a href="gl_5.html#12" target="kanttekening_referentie">Gal. 5:12</a>; <a href="2tm_4.html#14" target="kanttekening_referentie">2 Tim. 4:14</a>; 1 <a href="jh_5.html#16" target="kanttekening_referentie">Joh.  5:16</a>; <a href="op_6.html#10" target="kanttekening_referentie">Openb. 6:10</a>, waar betuigd wordt, dat wij voor allen en  ieder niet moeten bidden, ja dat de gelovigen ook tegen sommigen  hebben gebeden.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>opdat wij een gerust</u></tr>
<tr><td><td>
  Dit nemen sommigen als het doel, of de oorzaak, waartoe de  overheden in hoogheid gesteld zijn, namelijk opdat wij onder  hunne regering in rust zouden mogen leven, gelijk Paulus ook  leert, <a href="rm_13.html#3" target="kanttekening_referentie">Rom. 13:3</a>,4. Het wordt van anderen ook bekwamelijk  gebruikt voor de zaak, om welke wij voor de overheden moeten  bidden, daar er dikwijls overheden zijn, gelijk ten tijde der  apostelen, die de Kerk Gods vervolgen en zoeken te beletten, dat  haar leden in Godzaligheid en rust zouden leven.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>godzaligheid en</u></tr>
<tr><td><td>
  Dit gaat den Godsdienst of de eerste tafel van de geboden Gods  aan, gelijk het volgende woord <font color="green">eerbaarheid,</font> of zedigheid, op de  geboden van de tweede tafel, en op de diensten, die de een den  ander schuldig is, slaat. Want de rechte overheden zijn  bewaarders, of beschermers, van de beide tafelen der wet.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>dat is goed en</u></tr>
<tr><td><td>
  Namelijk te bidden voor alle mensen, gelijk de volgende verzen  aantonen.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>alle mensen zalig</u></tr>
<tr><td><td>
  Dit woord <font color="green">alle</font> wordt hier ook gebruikt voor <font color="green">allerlei,</font> gelijk  blijkt uit <a href="1tm_2.html#2" target="kanttekening_referentie">1 Tim. 2:2</a>, waarvan <a href="1tm_2.html#4" target="kanttekening_referentie">1 Tim. 2:4</a> een reden geeft;  alsook uit het woord <font color="green">wil,</font> want zo God wil dat alle mensen zalig  worden, zo zullen ook allen zalig worden, dewijl God doet al wat  Hij wil, <a href="ps_115.html#3" target="kanttekening_referentie">Ps. 115:3</a>; <a href="rm_9.html#19" target="kanttekening_referentie">Rom. 9:19</a>; <a href="ef_1.html#11" target="kanttekening_referentie">Ef. 1:11</a>. En dit wordt ook  bewezen uit hetgeen de apostel daarbij voegt, dat God wil <font color="green">dat</font>  <font color="green">zij allen tot de kennis der waarheid komen,</font> daar de Schrift  getuigt, dat dit is een voorrecht van Gods volk. Zie <a href="ps_147.html#19" target="kanttekening_referentie">Ps.  147:19</a>,20; <a href="mt_11.html#25" target="kanttekening_referentie">Matth. 11:25</a>; <a href="jh_6.html#45" target="kanttekening_referentie">Joh. 6:45</a>; <a href="ef_2.html#12" target="kanttekening_referentie">Ef. 2:12</a>, enz. Dat iemand  zou willen zeggen, dat God zulks wil, indien de mensen ook  willen; dat is de zaligheid ten dele aan Gods wil, ten dele aan  des mensen wil hangen, hetwelk strijdt met hetgeen de apostel  leert, <a href="rm_9.html#16" target="kanttekening_referentie">Rom. 9:16</a>,23, en <a href="rm_10.html#20" target="kanttekening_referentie">Rom. 10:20</a>, en <a href="rm_11.html#35" target="kanttekening_referentie">Rom. 11:35</a>,36; en  doorgaans elders.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>kennis der waarheid</u></tr>
<tr><td><td>
  Namelijk in het Evangelie geopenbaard, gelijk de volgende verzen  aanduiden.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>&eacute;&eacute;n God, er is</u></tr>
<tr><td><td>
  Namelijk in het getal; of &eacute;&eacute;n enig God, gelijk ook &eacute;&eacute;n  Middelaar, dat is, &eacute;&eacute;n enige Middelaar. Zie <a href="jh_14.html#6" target="kanttekening_referentie">Joh. 14:6</a>; <a href="hd_4.html#12" target="kanttekening_referentie">Hand.  4:12</a>.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>de Mens Christus Jezus;</u></tr>
<tr><td><td>
  Dit zegt Paulus niet om Zijn Godheid van dit Middelaars-ambt uit  te sluiten, want Hij is God geopenbaard in het vlees, <a href="1tm_2.html" target="kanttekening_referentie">1 Tim.  2</a>;16, en God heeft door Zijn bloed Zijn kerk verkregen, <a href="hd_20.html#28" target="kanttekening_referentie">Hand.  20:28</a>, maar om aan te wijzen dat Hij in Zijn menselijke natuur  het rantsoen voor ons heeft betaald, en dat Hij als een mens ons  ook gelijk is, en derhalve alle soorten van mensen door het  geloof tot Hem, en tot Zijn offerande een vrijmoedigen toegang  hebben. Zie <a href="hb_2.html#10" target="kanttekening_referentie">Hebr. 2:10</a>, enz.
</tr><tr><td>&nbsp;</tr>
<tr><td valign="top"><a name="11"><b>11)</b><td><u><i>tot</i> een rantsoen</u></tr>
<tr><td><td>
  Dat is, voldoening voor de zonde.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>voor allen, <i>zijnde</i></u></tr>
<tr><td><td>
  Namelijk die in Hem geloven. Zie <a href="mt_20.html#28" target="kanttekening_referentie">Matth. 20:28</a>; <a href="jh_10.html#15" target="kanttekening_referentie">Joh. 10:15</a>; <a href="rm_3.html#25" target="kanttekening_referentie">Rom.  3:25</a>.
</tr><tr><td>&nbsp;</tr>
<tr><td valign="top"><a name="13"><b>13)</b><td><u>de getuigenis</u></tr>
<tr><td><td>
  Of <font color="green">om te zijn,</font> de getuigenis te Zijner tijd te openbaren. Of  <font color="green">geopenbaard,</font> namelijk van Gods overgrote liefde jegens den mens,  gelijk Paulus spreekt <a href="rm_5.html#8" target="kanttekening_referentie">Rom. 5:8</a>; of, de Zaligmaker waar de  profeten van getuigd hebben, om te Zijner tijd geopenbaard te  worden, <a href="1pt_1.html#11" target="kanttekening_referentie">1 Petr. 1:11</a>,12.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>te zijner tijd;</u></tr>
<tr><td><td>
  Grieks <font color="green">tot eigene tijden;</font> namelijk van God daartoe bestemd,  hetwelk de apostel de volheid des tijds noemt, <a href="gl_4.html#4" target="kanttekening_referentie">Gal. 4:4</a>.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>Waartoe ik gesteld</u></tr>
<tr><td><td>
  Of, <font color="green">tot welk,</font> namelijk getuigenis, waarvan in <a href="1tm_2.html#6" target="kanttekening_referentie">1 Tim. 2:6</a> is  gesproken.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>een prediker en</u></tr>
<tr><td><td>
  Van de betekenis van dit woord, zie de aantekeningen op <a href="rm_10.html#14" target="kanttekening_referentie">Rom.  10:14</a>.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>in Christus, ik lieg</u></tr>
<tr><td><td>
  Dat is, door <font color="green">Christus,</font> of bij <font color="green">Christus,</font> een wijze van eed,  gelijk <a href="rm_9.html#1" target="kanttekening_referentie">Rom. 9:1</a>.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>in alle plaatsen,</u></tr>
<tr><td><td>
  Dat is, niet alleen tehuis, en in het bijzonder, maar ook in de  vergaderingen der gemeente, waar die ook geschieden. Dit stelt  Paulus hierbij, omdat in het Oude Testament de gebeden aan den  tempel te Jeruzalem meest gebonden waren, hetwelk ten tijde des  Nieuwen Testaments in alle plaatsen zonder uitzondering  geschieden mag, naar de voorzegging, <a href="ml_1.html#11" target="kanttekening_referentie">Mal. 1:11</a>; <a href="jh_4.html#21" target="kanttekening_referentie">Joh. 4:21</a>. Zie  ook <a href="mt_18.html#19" target="kanttekening_referentie">Matth. 18:19</a>,20.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>heilige handen,</u></tr>
<tr><td><td>
  Dat is, die vrij zijn van alle onrecht en verdrukking der  onschuldigen. Zie <a href="ps_26.html#6" target="kanttekening_referentie">Ps. 26:6</a>; <a href="js_1.html#15" target="kanttekening_referentie">Jes. 1:15</a>,16, en worden ook de  heilige handen gesteld tegen de wassingen en reinigingen, die in  de wet der ceremoni&euml;n gebruikelijk waren. Zie <a href="hb_9.html#10" target="kanttekening_referentie">Hebr. 9:10</a>.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>toorn en twisting.</u></tr>
<tr><td><td>
  Door het eerste worden bekwamelijk verstaan alle kwade  genegenheden des harten tegen den naaste, en door het andere de  twijfeling en twisting des gemoeds, of murmurering des ongeloofs  tegen Gods beloften, welke beide gebreken uit onze gebeden  moeten geweerd zijn. Zie <a href="mt_5.html#22" target="kanttekening_referentie">Matth. 5:22</a>,23,24; <a href="jk_1.html#6" target="kanttekening_referentie">Jak. 1:6</a>,7,8.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>de vrouwen, in</u></tr>
<tr><td><td>
  Namelijk overal, maar inzonderheid, wanneer zij in de openbare  vergaderingen verschijnen; want daarvan spreekt hij hier  voornamelijk, gelijk uit het volgende blijkt, daar velen van het  vrouwelijke geslacht gewend zijn zichzelf meest op te pronken,  als zij in zulke vergaderingen moeten verschijnen.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>een eerbaar gewaad,</u></tr>
<tr><td><td>
  Of, <font color="green">een sierlijk gewaad,</font> waardoor niet alleen de kleding, maar  ook alle andere versiering wordt verstaan, die de apostel wil  dat noch slordig en onachtzaam, noch opgepronkt en kostelijk  zij, maar eerbaar en welvoegend, elk naar haar beroep. Zie ook  de eigenschap van hetzelfde woord hierna <a href="1tm_3.html#2" target="kanttekening_referentie">1 Tim. 3:2</a>.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>vlechtingen <i>des</i> <i>haars</i>,</u></tr>
<tr><td><td>
  Niet alle vlechting des haars, noch aandoen van goud of paarlen  wordt hier verboden, gelijk te zien is <a href="gn_24.html#22" target="kanttekening_referentie">Gen. 24:22</a>,53; <a href="ex_35.html#22" target="kanttekening_referentie">Exod.  35:22</a>; <a href="sp_31.html#22" target="kanttekening_referentie">Spreuk. 31:22</a>; <a href="lk_15.html#22" target="kanttekening_referentie">Luk. 15:22</a>; maar die strekt tot hovaardij,  lichtvaardigheid, onmatigheid, of ergerlijke oppronking van de  lichamen der vrouwen tegen of boven haar staat en beroep. Zie  <a href="js_3.html#16" target="kanttekening_referentie">Jes. 3:16</a>, enz.; <a href="1pt_3.html#3" target="kanttekening_referentie">1 Petr. 3:3</a>, enz.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>die de godvruchtigheid</u></tr>
<tr><td><td>
  Dat is, belijdenis doen van de ware godsdienstigheid, of belofte  doen van godzalig en christelijk te leven.
</tr><tr><td>&nbsp;</tr>
<tr><td valign="top"><a name="25"><b>25)</b><td><u>dat zij lere,</u></tr>
<tr><td><td>
  Namelijk anderen, in de openbare vergaderingen, gelijk Paulus  uitdrukt, <a href="1ko_14.html#34" target="kanttekening_referentie">1 Cor. 14:34</a>. Anderszins mogen ook de vrouwen hare  kinderen tehuis onderwijzen, gelijk de moeder van Salomo deed,  <a href="sp_31.html#1" target="kanttekening_referentie">Spreuk. 31:1</a>, ja zelfs ook wel anderen, wanneer de nood of  stichting zulks vordert. Zie <a href="1sm_25.html#24" target="kanttekening_referentie">1 Sam. 25:24</a>; <a href="hd_18.html#26" target="kanttekening_referentie">Hand. 18:26</a>, enz.
</tr><tr><td>&nbsp;</tr>
<tr><td valign="top"><a name="26"><b>26)</b><td><u>niet verleid geworden;</u></tr>
<tr><td><td>
  Namelijk eerst en door den Satan zelf.
</tr><tr><td>&nbsp;</tr>
<tr><td valign="top"><a name="27"><b>27)</b><td><u>is in overtreding</u></tr>
<tr><td><td>
  Namelijk niet alleen voor zichzelf, maar ook voor haren man,  dien zij tot de zonde en overtreding heeft gebracht.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>in kinderen te baren,</u></tr>
<tr><td><td>
  Zo wordt het Griekse woord <font color="green">dia</font> ook voor <font color="green">in</font> genomen <a href="rm_4.html#11" target="kanttekening_referentie">Rom. 4:11</a> en  elders. De zin is: dat, hoewel het kinderbaren met smart den  vrouwen tot een straf is opgelegd, het nochtans hare zaligheid  niet zal hinderen, zo zij blijven in het geloof, enz.
</tr><tr><td>&nbsp;</tr>
<tr><td valign="top"><a name="29"><b>29)</b><td><u>zo zij blijft in het</u></tr>
<tr><td><td>
  Grieks <font color="green">zo zij blijven;</font> namelijk de vrouwen. De apostel spreekt  hier zo veelvoudig, om te tonen, dat deze troost allen gelovigen  vrouwen toekomt; hetwelk sommigen wel op de kinderen passen;  maar daar de ouders niet zullen dragen de schuld hunner  kinderen, wanneer zij door hun eigen schuld verloren gaan,  <a href="ez_18.html#3" target="kanttekening_referentie">Ezech. 18:3</a>,4, zo wordt het noodzakelijk van de vrouwen  verstaan, en is hierin het getal van <font color="green">een</font> uitgedrukt, om deze  twijfelachtigheid weg te nemen.
</tr><tr><td>&nbsp;</tr>
</table>
