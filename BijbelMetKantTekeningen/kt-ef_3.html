<table border="0">
<tr><td valign="top"><a name="1"><b>1)</b><td><u>Christus Jezus,</u></tr>
<tr><td><td>
  Dat is, om de zaak van <font color="green">Christus,</font> of, om <font color="green">Christus'</font> wil, gelijk  Hij Zichzelven dezen titel ook geeft; <a href="2tm_1.html#8" target="kanttekening_referentie">2 Tim. 1:8</a>, en Filem.:1.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>voor u, die</u></tr>
<tr><td><td>
  Dat is, omdat ik u heidenen, van <font color="green">Christus</font> tot nu toe heb  gepredikt, en nog zelfs in deze mijne banden predik,  niettegenstaande de Joden daarover tegen mij alzo zijn  verbitterd, en mij in de handen der ongelovigen hebben  overgegeven, <a href="hd_21.html" target="kanttekening_referentie">Hand. 21. </a>Of ook, om u door mijn exempel en  lijdzaamheid in de waarheid dezer leer te versterken, gelijk  hierna <a href="ef_3.html#13" target="kanttekening_referentie">Ef. 3:13</a>.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>de bedeling</u></tr>
<tr><td><td>
  Zie van de kracht des woords hier voor de aantekeningen <a href="ef_1.html#10" target="kanttekening_referentie">Ef.  1:10</a>.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>der genade Gods,</u></tr>
<tr><td><td>
  Dat is, mijne roeping uit genade tot een apostel. Waarvan zie  <a href="hd_9.html#15" target="kanttekening_referentie">Hand. 9:15</a>, en <a href="hd_22.html#21" target="kanttekening_referentie">Hand. 22:21</a>, enz.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>aan u;</u></tr>
<tr><td><td>
  Of, <font color="green">onder u;</font> namelijk heidenen; <a href="hd_26.html#17" target="kanttekening_referentie">Hand. 26:17</a>,18.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>deze verborgenheid,</u></tr>
<tr><td><td>
  Namelijk van het Evangelie van <font color="green">Christus,</font> en voornamleijk van de  beroeping der heidenen, gelijk hierna wordt verhaald. Waarom dit  nu ene verborgenheid genoemd wordt, zie de aantekeningen <a href="ef_1.html#9" target="kanttekening_referentie">Ef.  1:9</a>.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>te voren geschreven</u></tr>
<tr><td><td>
  Namelijk in <a href="ef_1.html" target="kanttekening_referentie">Ef. 1, </a>en <a href="ef_2.html" target="kanttekening_referentie">Ef. 2, </a>waarin het geheel van de leer des  Evangelies van hem kortelijk is voorgesteld.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>mijn wetenschap,</u></tr>
<tr><td><td>
  Dat is, hoe volkomen mij de Heere zulks heeft geopenbaard.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>Welke in andere</u></tr>
<tr><td><td>
  Namelijk verborgenheid, waarvan gesproken is in <a href="ef_3.html#3" target="kanttekening_referentie">Ef. 3:3</a>.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>eeuwen den</u></tr>
<tr><td><td>
  Of, <font color="green">geslachten, tijden,</font> namelijk v&oacute;&oacute;r de komst van <font color="green">Jezus</font>  <font color="green">Christus</font> in het vlees en Zijne verheerlijking.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>gelijk zij nu</u></tr>
<tr><td><td>
  Dit woord toont dat er wel enige openbaringen in het Oude  Testament geschied zijn aan de profeten, van de roeping der  heidenen tot de gemeenschap van den <font color="green">Messias,</font> gelijk Paulus ook  in den brief tot de Romeinen, <a href="rm_9.html" target="kanttekening_referentie">Rom. 9, </a><a href="rm_10.html" target="kanttekening_referentie">Rom. 10, </a><a href="rm_11.html" target="kanttekening_referentie">Rom. 11, </a>uit de  wet en de profeten zulks bewijst; maar dat zulks nimmer zo klaar  en zo onderscheidenlijk is geopenbaard als nu, en inzonderheid  dit stuk, dat de heidenen tot de gemeenschap van <font color="green">Christus</font> zouden  worden geroepen zonder dat zij aan de besnijdenis en andere  ceremoni&euml;n der wet zouden gehouden zijn; overmits meest al de  voorgaande voorzeggingen der profeten figuurlijk zijn  uitgesproken, en alzo schenen te luiden dat de heidenen tot de  gemeenschap van dezelfde ceremoni&euml;n zouden gebracht worden.  Welke voorzeggingen door de apostelen nu nader en duidelijker  zijn verklaard, en betuigd dat zulks niet van de uiterlijke  ceremoni&euml;n, maar van de geestelijke gemeenschap aan den  godsdienst der Joden moet verstaan worden; gelijk Petrus door  een gezicht door <font color="green">Christus</font> nader is onderricht, <a href="hd_10.html#14" target="kanttekening_referentie">Hand. 10:14</a>,15;  en gelijk de apostelen ook gezamenlijk dit hebben verklaard in  hunne synode; <a href="hd_15.html" target="kanttekening_referentie">Hand. 15.</a>
</tr><tr><td>&nbsp;</tr>
<tr><td valign="top"><a name="12"><b>12)</b><td><u>en profeten,</u></tr>
<tr><td><td>
  Namelijk des Nieuwen Testaments, die den Geest der verklaring  van Gods Woord buitengewoon hebben ontvangen, waarvan zie <a href="1ko_12.html#28" target="kanttekening_referentie">1 Cor.  12:28</a>; <a href="ef_4.html#11" target="kanttekening_referentie">Ef. 4:11</a>.
</tr><tr><td>&nbsp;</tr>
<tr><td valign="top"><a name="13"><b>13)</b><td><u>medeerfgenamen,</u></tr>
<tr><td><td>
  Dit woord <font color="green">mede</font> ziet hier op de Joden, die in <font color="green">Christus</font> hebben  geloofd, met welke de gelovige heidenen, zonder andere  uiterlijke gemeenschap met de Joden in hunne ceremoni&euml;n te  moeten houden, erfgenamen zijn der zaligheid, en van hetzelfde  lichaam der gemeente van <font color="green">Christus</font> en deelgenoten derzelfde  beloften van de vergeving der zonden, van den Geest der  wedergeboorte en aanneming tot kinderen, enz., daar zij anders  van tevoren vreemd waren, gelijk hiervoor <a href="ef_2.html#12" target="kanttekening_referentie">Ef. 2:12</a> is betuigd.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>naar de werking</u></tr>
<tr><td><td>
  Dat is, na zijn krachtige werking, niet alleen waarmede ik ben  geroepen, maar ook in mijn dienst versterkt en gezegend.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>den allerminste</u></tr>
<tr><td><td>
  Dit zegt de apostel ten aanzien van zijn staat voor zijne  bekering, toen hij een vervolger was van <font color="green">Christus'</font> gemeente. Zie  <a href="1ko_15.html#9" target="kanttekening_referentie">1 Cor. 15:9</a>,10, en <a href="1tm_1.html#13" target="kanttekening_referentie">1 Tim. 1:13</a>.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>den onnaspeurlijken</u></tr>
<tr><td><td>
  Dat is, den ondoorgrondelijken overvloed der genade van  <font color="green">Christus;</font> een gelijkenis, genomen van het wild, welks  voetstappen men dikwijls niet kan bespeuren, om dat te volgen en  te vinden, gelijk <a href="rm_11.html#33" target="kanttekening_referentie">Rom. 11:33</a>.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>te verlichten,</u></tr>
<tr><td><td>
  Dat is, door de predikatie des Evangelies hunne ogen te openen,  gelijk <font color="green">Christus</font> tot Paulus spreekt, <a href="hd_26.html#18" target="kanttekening_referentie">Hand. 26:18</a>.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>in God, Welke alle</u></tr>
<tr><td><td>
  Dat is, in Gods raad en voornemen, gelijk hierna <a href="ef_3.html#11" target="kanttekening_referentie">Ef. 3:11</a> wordt  verklaard.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>dingen geschapen</u></tr>
<tr><td><td>
  Dat is, alle volken, zowel heidenen als Joden, en wat hun  aangaat. Waaruit de apostel wil besluiten, dat het dan  gevoeglijk was, dat niet alleen de Joden, maar ook de heidenen  door <font color="green">Christus</font> zouden verzoend en verenigd worden. Zie <a href="ko_1.html#16" target="kanttekening_referentie">Col.  1:16</a>,17,18. Andere nemen het van de tweede schepping, doch  daarvan heeft de apostel tevoren gesproken.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>door de Gemeente,</u></tr>
<tr><td><td>
  Dat is, door den verscheiden stand der gemeente onder het Oude  en Nieuwe Testament.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>de overheden</u></tr>
<tr><td><td>
  Dat is, der engelen, gelijk hiervoor <a href="ef_1.html#21" target="kanttekening_referentie">Ef. 1:21</a>, en <a href="ko_1.html#16" target="kanttekening_referentie">Col. 1:16</a>;  alzo genoemd, omdat God hun dienst dikwijls gebruikt in de  regering van landen en koninkrijken, <a href="dn_4.html#13" target="kanttekening_referentie">Dan. 4:13</a>, en <a href="dn_10.html#13" target="kanttekening_referentie">Dan. 10:13</a>.  Want ook de engelen zelf zijn begerig deze veelvuldige wijsheid  Gods in de verscheidenheid van de regering der gemeente en der  weldaden, die Hij den gelovigen door <font color="green">Christus</font> doet, te  aanschouwen; <a href="1pt_1.html#12" target="kanttekening_referentie">1 Petr. 1:12</a>.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>in den hemel</u></tr>
<tr><td><td>
  Grieks, <font color="green">hemelse,</font> of <font color="green">in de overhemelse,</font> namelijk plaatsen.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>Naar het eeuwig</u></tr>
<tr><td><td>
  Grieks, <font color="green">naar het voornemen der eeuwen;</font> dat is, naar Zijn  eeuwigen raad en besluit. Zie <a href="ef_1.html#4" target="kanttekening_referentie">Ef. 1:4</a>, enz.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>In Denwelken</u></tr>
<tr><td><td>
  Namelijk <font color="green">Christus Jezus.</font>
</tr><tr><td>&nbsp;</tr>
<tr><td valign="top"><a name="25"><b>25)</b><td><u>de vrijmoedigheid,</u></tr>
<tr><td><td>
  Namelijk om God onzen Vader als kinderen aan te spreken, gelijk  het Griekse woord <font color="green">parrhesia</font> medebrengt; en om te roemen op de  hoop der heerlijkheid Gods, <a href="rm_5.html#2" target="kanttekening_referentie">Rom. 5:2</a>, en <a href="rm_8.html#15" target="kanttekening_referentie">Rom. 8:15</a>, enz.
</tr><tr><td>&nbsp;</tr>
<tr><td valign="top"><a name="26"><b>26)</b><td><u>den toegang</u></tr>
<tr><td><td>
  Of, <font color="green">toeleiding;</font> namelijk door denzelfden Geest, die ons als met  de hand tot God leidt; <a href="rm_8.html#26" target="kanttekening_referentie">Rom. 8:26</a>.
</tr><tr><td>&nbsp;</tr>
<tr><td valign="top"><a name="27"><b>27)</b><td><u>met vertrouwen,</u></tr>
<tr><td><td>
  Namelijk des geloofs op God.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>aan Hem.</u></tr>
<tr><td><td>
  Namelijk <font color="green">Christus.</font> Want door het geloof in <font color="green">Christus</font> als onzen  Middelaar, geloven of vertrouwen wij op God, en hebben een  vrijmoedigen toegang tot God; <a href="1pt_1.html#21" target="kanttekening_referentie">1 Petr. 1:21</a>. Grieks, <font color="green">deszelven.</font>
</tr><tr><td>&nbsp;</tr>
<tr><td valign="top"><a name="29"><b>29)</b><td><u>vertraagt in</u></tr>
<tr><td><td>
  Het Griekse woord betekent eigenlijk verergeren, of door enig  kwaad verslappen; zie <a href="gl_6.html#9" target="kanttekening_referentie">Gal. 6:9</a>; en is ene gelijkenis van  degenen, die door een ijver den loop beginnen, en enige  zwarigheden voor zich ziende, wijken of vertragen, uit vrees van  daarin te vallen.
</tr><tr><td>&nbsp;</tr>
<tr><td valign="top"><a name="30"><b>30)</b><td><u>voor u,</u></tr>
<tr><td><td>
  Dat is, om uwentwil; of, om u een voorbeeld van standvastigheid  in het geloof te zijn. Zie de aantekeningen <a href="ef_3.html#1" target="kanttekening_referentie">Ef. 3:1</a>.
</tr><tr><td>&nbsp;</tr>
<tr><td valign="top"><a name="31"><b>31)</b><td><u>hetwelke is</u></tr>
<tr><td><td>
  Dat is, hierin bestaat uwe heerlijkheid, namelijk dat gij niet  vertraagt, horende deze mijne verdrukkingen.
</tr><tr><td>&nbsp;</tr>
<tr><td valign="top"><a name="32"><b>32)</b><td><u>den Vader</u></tr>
<tr><td><td>
  Dezen titel geeft de apostel hier aan God den Vader, omdat wij  geen toegang hebben tot Hem dan door <font color="green">Christus.</font> Zie <a href="jh_14.html#6" target="kanttekening_referentie">Joh. 14:6</a>.
</tr><tr><td>&nbsp;</tr>
<tr><td valign="top"><a name="33"><b>33)</b><td><u>Uit Welken</u></tr>
<tr><td><td>
  Dit kan van God den Vader, of ook van <font color="green">Christus</font> verstaan worden.
</tr><tr><td>&nbsp;</tr>
<tr><td valign="top"><a name="34"><b>34)</b><td><u>al het geslacht</u></tr>
<tr><td><td>
  Of, <font color="green">maagschap,</font> gelijk <a href="lk_2.html#4" target="kanttekening_referentie">Luk. 2:4</a>; dat is, die van &eacute;&eacute;nen Vader  afkomstig zijn, en onder &eacute;&eacute;n Hoofd staan; gelijk de gemeente van  <font color="green">Christus,</font> en door <font color="green">Christus,</font> onder God als hunnen Vader gesteld  is, en van Hem alle geestelijk leven en welvaren ontvangt, en  een geestelijke maagschap is.
</tr><tr><td>&nbsp;</tr>
<tr><td valign="top"><a name="35"><b>35)</b><td><u>in de hemelen</u></tr>
<tr><td><td>
  Dat is, der gelovigen, niet alleen die hier op aarde nog leven,  maar ook welker zielen in den hemel de aanneming tot kinderen  alrede door <font color="green">Christus</font> en met <font color="green">Christus</font> genieten. Zie <a href="2ko_5.html#8" target="kanttekening_referentie">2 Cor. 5:8</a>;  <a href="fl_1.html#23" target="kanttekening_referentie">Filipp. 1:23</a>; hoewel sommigen dit ook tot de engelen  uitstrekken. Zie <a href="ef_1.html#10" target="kanttekening_referentie">Ef. 1:10</a>.
</tr><tr><td>&nbsp;</tr>
<tr><td valign="top"><a name="36"><b>36)</b><td><u>genoemd wordt,</u></tr>
<tr><td><td>
  Dat is, niet alleen met woorden, maar ook inderdaad is, gelijk  dit woord elders ook zo genomen wordt. Zie <a href="lk_1.html#32" target="kanttekening_referentie">Luk. 1:32</a>; <a href="rm_9.html#26" target="kanttekening_referentie">Rom. 9:26</a>,  enz.
</tr><tr><td>&nbsp;</tr>
<tr><td valign="top"><a name="37"><b>37)</b><td><u>inwendigen mens;</u></tr>
<tr><td><td>
  Sommigen nemen dit woord voor het wedergeboren deel des mensen,  gelijk <a href="rm_7.html#22" target="kanttekening_referentie">Rom. 7:22</a>, waarin de apostel wenst dat zij meer en meer  versterkt mogen worden; anderen voor het inwendige deel des  mensen, namelijk de ziel der gelovigen met al hare bewegingen,  waarin hij wenst dat zij met sterkte en kloekheid worden  begaafd, om al de verdrukkingen, die hun van buiten aangedaan  worden, te kunnen wederstaan. Zie <a href="2ko_4.html#16" target="kanttekening_referentie">2 Cor. 4:16</a>.
</tr><tr><td>&nbsp;</tr>
<tr><td valign="top"><a name="38"><b>38)</b><td><u>in uw harten</u></tr>
<tr><td><td>
  Dat is, geduriglijk met Zijne werkingen blijve, gelijk <a href="jh_6.html#56" target="kanttekening_referentie">Joh.  6:56</a>, en <a href="jh_14.html#23" target="kanttekening_referentie">Joh. 14:23</a>.
</tr><tr><td>&nbsp;</tr>
<tr><td valign="top"><a name="39"><b>39)</b><td><u>de liefde</u></tr>
<tr><td><td>
  Namelijk tegen God en uwen naaste, welke een onderscheidelijke  vrucht en metgezel des geloofs is; <a href="1ko_13.html#1" target="kanttekening_referentie">1 Cor. 13:1</a>; <a href="gl_5.html#6" target="kanttekening_referentie">Gal. 5:6</a>.  Anderen nemen het voor de liefde waarmede ons God liefheeft.
</tr><tr><td>&nbsp;</tr>
<tr><td valign="top"><a name="40"><b>40)</b><td><u>geworteld</u></tr>
<tr><td><td>
  Dat is, bevestigd zijt, gesterkt zijt.
</tr><tr><td>&nbsp;</tr>
<tr><td valign="top"><a name="41"><b>41)</b><td><u>de breedte,</u></tr>
<tr><td><td>
  Dat is, de uitnemende waardigheid en ondoorgrondelijkheid van  het werk onzer verlossing door <font color="green">Christus;</font> ene gelijkenis, genomen  van den landmeters, die, om enig werk of gebouw volkomenlijk te  kennen, deze zaken plegen af te meten en bijeen te overleggen.
</tr><tr><td>&nbsp;</tr>
<tr><td valign="top"><a name="42"><b>42)</b><td><u>de kennis</u></tr>
<tr><td><td>
  Namelijk van alle natuurlijke mensen, die wij alleen door den  Geest van <font color="green">Christus,</font> naar de mate der gave van <font color="green">Christus,</font> hier  kunnen bekennen, zoveel ons nodig is ter zaligheid, maar  hiernamaals eerst ten volle begrijpen zullen. Zie <a href="1ko_2.html#9" target="kanttekening_referentie">1 Cor. 2:9</a>,  enz. en <a href="1ko_13.html#9" target="kanttekening_referentie">1 Cor. 13:9</a>, enz.
</tr><tr><td>&nbsp;</tr>
<tr><td valign="top"><a name="43"><b>43)</b><td><u>de volheid Gods.</u></tr>
<tr><td><td>
  Dat is, der kennis en der werking Gods, niet waarmede God  vervuld is, maar die Hij ons hier wil mededelen. Zie <a href="ef_4.html#12" target="kanttekening_referentie">Ef.  4:12</a>,13.
</tr><tr><td>&nbsp;</tr>
<tr><td valign="top"><a name="44"><b>44)</b><td><u>die in ons werkt,</u></tr>
<tr><td><td>
  Hiermede toont de apostel dat hij in deze dankzegging niet ziet  op de macht Gods, die in hem verborgen is, maar waarvan hij zelf  een bewijs in onze bekering getoond heeft, en nog dagelijks in  ons toont in het volvoeren van deze genade.
</tr><tr><td>&nbsp;</tr>
<tr><td valign="top"><a name="45"><b>45)</b><td><u>in de Gemeente,</u></tr>
<tr><td><td>
  Namelijk waarin deze kracht en heerlijkheid Gods door <font color="green">Jezus</font>  <font color="green">Christus</font> alleen bekend wordt, en behoorlijk geprezen moet  worden, en in alle eeuwen geprezen zal worden, hoezeer de wereld  daartegen ook roemt en woelt.
</tr><tr><td>&nbsp;</tr>
<tr><td valign="top"><a name="46"><b>46)</b><td><u>in alle geslachten,</u></tr>
<tr><td><td>
  Of, <font color="green">tot alle tijden.</font>
</tr><tr><td>&nbsp;</tr>
<tr><td valign="top"><a name="47"><b>47)</b><td><u>tot alle eeuwigheid.</u></tr>
<tr><td><td>
  Grieks, <font color="green">tot de eeuw der eeuwen.</font>
</tr><tr><td>&nbsp;</tr>
</table>
