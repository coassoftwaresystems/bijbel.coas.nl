<HTML>
<HEAD>
<TITLE>
Markus 6
</TITLE>
</HEAD>
<BODY BGCOLOR="#FFFFFF">
<A HREF=mk1.htm TARGET="bijbeltekst">1</A>
<A HREF=mk2.htm TARGET="bijbeltekst">2</A>
<A HREF=mk3.htm TARGET="bijbeltekst">3</A>
<A HREF=mk4.htm TARGET="bijbeltekst">4</A>
<A HREF=mk5.htm TARGET="bijbeltekst">5</A>
6
<A HREF=mk7.htm TARGET="bijbeltekst">7</A>
<A HREF=mk8.htm TARGET="bijbeltekst">8</A>
<A HREF=mk9.htm TARGET="bijbeltekst">9</A>
<A HREF=mk10.htm TARGET="bijbeltekst">10</A>
<A HREF=mk11.htm TARGET="bijbeltekst">11</A>
<A HREF=mk12.htm TARGET="bijbeltekst">12</A>
<A HREF=mk13.htm TARGET="bijbeltekst">13</A>
<A HREF=mk14.htm TARGET="bijbeltekst">14</A>
<A HREF=mk15.htm TARGET="bijbeltekst">15</A>
<A HREF=mk16.htm TARGET="bijbeltekst">16</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>En Hij ging van daar weg, en kwam in Zijn <a href="kt-mk_6.html#1" target="kanttekeningen">vaderland,</a><sup>1)</sup> en Zijn discipelen volgden Hem.
<TR><td valign=top><a name="2">2</a><td valign=top>En als het sabbat geworden was, begon Hij in de synagoge te leren; en velen, die <I>Hem</I> hoorden, <a href="kt-mk_6.html#2" target="kanttekeningen">ontzetten zich,</a><sup>2)</sup> zeggende: Van waar <I>komen</I> Dezen deze dingen, en wat wijsheid is dit, die Hem gegeven is, dat ook zulke <a href="kt-mk_6.html#3" target="kanttekeningen">krachten</a><sup>3)</sup> <a href="kt-mk_6.html#4" target="kanttekeningen">door Zijn handen geschieden?</a><sup>4)</sup>
<TR><td valign=top><a name="3">3</a><td valign=top>Is deze niet de <a href="kt-mk_6.html#5" target="kanttekeningen">timmerman,</a><sup>5)</sup> de zoon van Maria, en de <a href="kt-mk_6.html#6" target="kanttekeningen">broeder van Jakobus</a><sup>6)</sup> en Joses, en van Judas en Simon, en zijn Zijn zusters niet hier bij ons? En zij werden aan Hem geergerd.
<TR><td valign=top><a name="4">4</a><td valign=top>En Jezus zeide tot hen: Een profeet is niet ongeeerd dan in zijn vaderland en onder <I>zijn</I> magen, en in zijn huis.
<TR><td valign=top><a name="5">5</a><td valign=top>En Hij <a href="kt-mk_6.html#7" target="kanttekeningen">kon aldaar geen kracht doen;</a><sup>7)</sup> dan Hij legde weinigen zieken de handen op, en genas hen.
<TR><td valign=top><a name="6">6</a><td valign=top>En Hij verwonderde Zich over hun ongeloof, en omging de vlekken <I>daar</I> rondom, lerende.
<TR><td valign=top><a name="7">7</a><td valign=top>En Hij riep tot Zich <a href="kt-mk_6.html#8" target="kanttekeningen">de twaalven,</a><sup>8)</sup> en begon hen uit te zenden twee en twee, en gaf hun macht <a href="kt-mk_6.html#9" target="kanttekeningen">over de onreine geesten.</a><sup>9)</sup>
<TR><td valign=top><a name="8">8</a><td valign=top>En Hij gebood hun, dat zij niets zouden nemen tot den weg, dan alleenlijk <a href="kt-mk_6.html#10" target="kanttekeningen">een staf,</a><sup>10)</sup> geen male, geen brood, geen <a href="kt-mk_6.html#11" target="kanttekeningen">geld in den gordel;</a><sup>11)</sup>
<TR><td valign=top><a name="9">9</a><td valign=top>Maar dat zij <a href="kt-mk_6.html#12" target="kanttekeningen">schoenzolen</a><sup>12)</sup> zouden <a href="kt-mk_6.html#13" target="kanttekeningen">aanbinden,</a><sup>13)</sup> en met <a href="kt-mk_6.html#14" target="kanttekeningen">geen twee rokken gekleed zijn.</a><sup>14)</sup>
<TR><td valign=top><a name="10">10</a><td valign=top>En Hij zeide tot hen: Zo waar gij in een huis zult ingaan, blijft daar, totdat gij van daar uitgaat.
<TR><td valign=top><a name="11">11</a><td valign=top>En zo wie u niet zullen ontvangen, noch u horen, vertrekkende van daar, schudt <a href="kt-mk_6.html#15" target="kanttekeningen">het stof af,</a><sup>15)</sup> dat onder aan uw voeten is, hun tot een getuigenis. Voorwaar zeg Ik u: Het zal Sodom en Gomorra verdragelijker zijn in den dag des oordeels dan dezelve stad.
<TR><td valign=top><a name="12">12</a><td valign=top>En uitgegaan zijnde, predikten zij, dat zij zich zouden bekeren.
<TR><td valign=top><a name="13">13</a><td valign=top>En zij wierpen vele duivelen uit, en <a href="kt-mk_6.html#16" target="kanttekeningen">zalfden vele kranken met olie,</a><sup>16)</sup> en maakten hen gezond.
<TR><td valign=top><a name="14">14</a><td valign=top>En de koning <a href="kt-mk_6.html#17" target="kanttekeningen">Herodes hoorde het</a><sup>17)</sup> (<a href="kt-mk_6.html#18" target="kanttekeningen">want Zijn Naam was openbaar geworden)</a><sup>18)</sup>, en zeide: Johannes, die daar doopte, is van de doden opgewekt, en daarom <a href="kt-mk_6.html#19" target="kanttekeningen">werken die krachten in Hem.</a><sup>19)</sup>
<TR><td valign=top><a name="15">15</a><td valign=top>Anderen zeiden: Hij is Elias; en anderen zeiden: Hij is een profeet, of als een <a href="kt-mk_6.html#20" target="kanttekeningen">der profeten.</a><sup>20)</sup>
<TR><td valign=top><a name="16">16</a><td valign=top>Maar als het Herodes hoorde, zeide hij: Deze is Johannes, dien ik onthoofd heb; die is van de doden opgewekt.
<TR><td valign=top><a name="17">17</a><td valign=top>Want dezelve Herodes, <I>enigen</I> uitgezonden hebbende, had Johannes gevangen genomen, en hem in de gevangenis gebonden, uit oorzaak van Herodias, de huisvrouw van zijn broeder Filippus, omdat hij haar getrouwd had.
<TR><td valign=top><a name="18">18</a><td valign=top>Want Johannes zeide tot Herodes: Het is u niet geoorloofd de huisvrouw uws broeders te hebben.
<TR><td valign=top><a name="19">19</a><td valign=top>En Herodias legde op hem toe; en wilde hem doden, en kon niet;
<TR><td valign=top><a name="20">20</a><td valign=top>Want Herodes vreesde Johannes, wetende, dat hij een rechtvaardig en heilig man was, en <a href="kt-mk_6.html#21" target="kanttekeningen">hield hem in waarde;</a><sup>21)</sup> en als hij hem hoorde, deed hij vele dingen, en <a href="kt-mk_6.html#22" target="kanttekeningen">hoorde hem gaarne.</a><sup>22)</sup>
<TR><td valign=top><a name="21">21</a><td valign=top>En als er <a href="kt-mk_6.html#23" target="kanttekeningen">een welgelegen dag gekomen was,</a><sup>23)</sup> toen Herodes, op den dag zijner geboorte, een maaltijd aanrichtte, voor zijn groten, en de oversten over duizend, en de voornaamsten van Galilea;
<TR><td valign=top><a name="22">22</a><td valign=top>En als de dochter van dezelve Herodias <a href="kt-mk_6.html#24" target="kanttekeningen">inkwam, en danste,</a><sup>24)</sup> en Herodes en dengenen die mede aanzaten, behaagde, zo zeide de koning tot het dochtertje: Eis van mij, wat gij ook wilt, en ik zal het u geven.
<TR><td valign=top><a name="23">23</a><td valign=top>En hij zwoer haar: Zo wat gij van mij zult eisen, zal ik u geven, <I>ook</I> tot de helft mijns koninkrijks!
<TR><td valign=top><a name="24">24</a><td valign=top>En zij, uitgegaan zijnde, zeide tot haar moeder: Wat zal ik eisen? En die zeide: Het hoofd van Johannes den Doper.
<TR><td valign=top><a name="25">25</a><td valign=top>En zij, terstond met haast ingaande tot den koning, heeft het geeist, zeggende: Ik wil, dat gij mij nu terstond, in een schotel, geeft het hoofd van Johannes den Doper.
<TR><td valign=top><a name="26">26</a><td valign=top>En de koning, zeer bedroefd geworden zijnde, <I>nochtans</I> om de eden, en degenen, die mede aanzaten, wilde hij haar <I>hetzelve</I> niet <a href="kt-mk_6.html#25" target="kanttekeningen">afslaan.</a><sup>25)</sup>
<TR><td valign=top><a name="27">27</a><td valign=top>En de koning zond terstond een <a href="kt-mk_6.html#26" target="kanttekeningen">scherprechter,</a><sup>26)</sup> en gebood zijn hoofd te brengen. Deze nu ging heen, en onthoofdde hem in de gevangenis;
<TR><td valign=top><a name="28">28</a><td valign=top>En bracht zijn hoofd in een schotel, en gaf hetzelve het dochtertje, en het dochtertje gaf hetzelve harer moeder.
<TR><td valign=top><a name="29">29</a><td valign=top>En als zijn discipelen <I>dit</I> hoorden, gingen zij en namen zijn dood lichaam weg, en legden dat in een graf.
<TR><td valign=top><a name="30">30</a><td valign=top>En de apostelen <a href="kt-mk_6.html#27" target="kanttekeningen">kwamen <I>weder</I> tot Jezus,</a><sup>27)</sup> en boodschapten Hem alles, beide wat zij gedaan hadden, en wat zij geleerd hadden.
<TR><td valign=top><a name="31">31</a><td valign=top>En Hij zeide tot hen: Komt gijlieden in <a href="kt-mk_6.html#28" target="kanttekeningen">een woeste plaats</a><sup>28)</sup> <a href="kt-mk_6.html#29" target="kanttekeningen">hier alleen,</a><sup>29)</sup> en rust een weinig; want er waren velen, die kwamen en die gingen, en zij hadden zelfs geen gelegen tijd om te eten.
<TR><td valign=top><a name="32">32</a><td valign=top>En zij vertrokken in een schip, naar een woeste plaats, alleen.
<TR><td valign=top><a name="33">33</a><td valign=top>En de scharen zagen hen heenvaren, en velen werden Hem kennende, en liepen gezamenlijk te voet van alle steden derwaarts, en kwamen hun voor, en gingen samen tot Hem.
<TR><td valign=top><a name="34">34</a><td valign=top><a href="kt-mk_6.html#30" target="kanttekeningen">En Jezus,</a><sup>30)</sup> uitgaande, zag een grote schare, en werd innerlijk met ontferming bewogen over hen; want zij waren als schapen, die geen herder hebben; en Hij begon hun vele dingen te leren.
<TR><td valign=top><a name="35">35</a><td valign=top>En <a href="kt-mk_6.html#31" target="kanttekeningen">als het nu laat op den dag geworden was,</a><sup>31)</sup> kwamen Zijn discipelen tot Hem, en zeiden: Deze plaats is woest, en het is nu laat op den dag;
<TR><td valign=top><a name="36">36</a><td valign=top>Laat ze van U, opdat zij heengaan in de omliggende dorpen en vlekken, en broden voor zichzelven mogen kopen; want zij hebben niet, wat zij eten zullen.
<TR><td valign=top><a name="37">37</a><td valign=top>Maar Hij, antwoordende, zeide tot hen: Geeft gij hun te eten. En zij zeiden tot Hem: Zullen wij heengaan, en kopen voor <a href="kt-mk_6.html#32" target="kanttekeningen">tweehonderd penningen brood,</a><sup>32)</sup> en hun te eten geven?
<TR><td valign=top><a name="38">38</a><td valign=top>En Hij zeide tot hen: Hoeveel broden hebt gij? Gaat heen en beziet <I>het</I>. En toen zij het <a href="kt-mk_6.html#33" target="kanttekeningen">vernomen hadden,</a><sup>33)</sup> zeiden zij: Vijf, en twee vissen.
<TR><td valign=top><a name="39">39</a><td valign=top>En Hij gebood hun, dat zij hen allen zouden doen nederzitten <a href="kt-mk_6.html#34" target="kanttekeningen">bij waardschappen,</a><sup>34)</sup> op het groene gras.
<TR><td valign=top><a name="40">40</a><td valign=top>En zij <a href="kt-mk_6.html#35" target="kanttekeningen">zaten neder</a><sup>35)</sup> <a href="kt-mk_6.html#36" target="kanttekeningen">in gedeelten bij honderd te zamen,</a><sup>36)</sup> en bij vijftig te zamen.
<TR><td valign=top><a name="41">41</a><td valign=top>En als Hij de vijf broden en de twee vissen genomen had, zag Hij op naar den hemel, <a href="kt-mk_6.html#37" target="kanttekeningen">zegende en brak de broden,</a><sup>37)</sup> en gaf ze Zijn discipelen, opdat zij ze hun zouden voorleggen, en de twee vissen deelde Hij voor allen.
<TR><td valign=top><a name="42">42</a><td valign=top>En zij aten allen, en zijn verzadigd geworden.
<TR><td valign=top><a name="43">43</a><td valign=top>En zij namen op twaalf volle korven brokken, en van de vissen.
<TR><td valign=top><a name="44">44</a><td valign=top>En die daar de broden gegeten hadden, waren omtrent vijf duizend mannen.
<TR><td valign=top><a name="45">45</a><td valign=top>En terstond dwong Hij Zijn discipelen in het schip te gaan, en voor henen te varen aan de andere zijde <a href="kt-mk_6.html#38" target="kanttekeningen">tegen <I>over</I> Bethsaida,</a><sup>38)</sup> terwijl Hij de schare van Zich zou laten.
<TR><td valign=top><a name="46">46</a><td valign=top>En als Hij aan dezelve <a href="kt-mk_6.html#39" target="kanttekeningen">hun afscheid gegeven had,</a><sup>39)</sup> ging Hij op den berg om te bidden.
<TR><td valign=top><a name="47">47</a><td valign=top>En als het nu avond was geworden, zo was het schip in het midden van de zee, en Hij was alleen op het land.
<TR><td valign=top><a name="48">48</a><td valign=top>En Hij zag, <a href="kt-mk_6.html#40" target="kanttekeningen">dat zij zich zeer pijnigden,</a><sup>40)</sup> om <I>het</I> <I>schip</I> voort te krijgen; want de wind was hun tegen; en omtrent de <a href="kt-mk_6.html#41" target="kanttekeningen">vierde wake des nachts,</a><sup>41)</sup> kwam Hij tot hen, wandelende op de zee, en wilde hen voorbijgaan.
<TR><td valign=top><a name="49">49</a><td valign=top>En zij, ziende Hem wandelen op de zee, meenden, dat het een <a href="kt-mk_6.html#42" target="kanttekeningen">spooksel was,</a><sup>42)</sup> en schreeuwden zeer;
<TR><td valign=top><a name="50">50</a><td valign=top>Want zij zagen Hem allen, en werden ontroerd; en terstond sprak Hij met hen, en zeide tot hen: Zijt welgemoed, Ik ben het; vreest niet.
<TR><td valign=top><a name="51">51</a><td valign=top>En Hij klom tot hen in het schip, en de wind stilde; en zij ontzetten zich <a href="kt-mk_6.html#43" target="kanttekeningen">bovenmate zeer in zichzelven,</a><sup>43)</sup> en waren verwonderd.
<TR><td valign=top><a name="52">52</a><td valign=top>Want zij hadden <a href="kt-mk_6.html#44" target="kanttekeningen">niet gelet op <I>het wonder</I> der broden;</a><sup>44)</sup> want hun hart was <a href="kt-mk_6.html#45" target="kanttekeningen">verhard.</a><sup>45)</sup>
<TR><td valign=top><a name="53">53</a><td valign=top>En als zij overgevaren waren, kwamen zij in het land Gennesareth, en havenden aldaar.
<TR><td valign=top><a name="54">54</a><td valign=top>En als zij uit het schip gegaan waren, <a href="kt-mk_6.html#46" target="kanttekeningen">terstond werden zij Hem kennende.</a><sup>46)</sup>
<TR><td valign=top><a name="55">55</a><td valign=top><I>En</I> het gehele omliggende land doorlopende, begonnen zij op beddekens degenen, die kwalijk gesteld waren, om te dragen, ter plaatse, waar zij hoorden dat Hij was.
<TR><td valign=top><a name="56">56</a><td valign=top>En zo waar Hij kwam, in vlekken, of steden, of <a href="kt-mk_6.html#47" target="kanttekeningen">dorpen,</a><sup>47)</sup> daar legden zij de kranken op de markten, en baden Hem, dat zij maar den zoom Zijns kleeds <a href="kt-mk_6.html#48" target="kanttekeningen">aanraken mochten;</a><sup>48)</sup> en zovelen, als er Hem aanraakten, werden gezond.
<TR><TH COLSPAN=2>
</TABLE>
<BR>
<HR>
</BODY>
</HTML>
