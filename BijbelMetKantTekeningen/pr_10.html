<HTML>
<HEAD>
<TITLE>
Prediker 10
</TITLE>
</HEAD>
<BODY BGCOLOR="#FFFFFF">
<A HREF=pr1.htm TARGET="bijbeltekst">1</A>
<A HREF=pr2.htm TARGET="bijbeltekst">2</A>
<A HREF=pr3.htm TARGET="bijbeltekst">3</A>
<A HREF=pr4.htm TARGET="bijbeltekst">4</A>
<A HREF=pr5.htm TARGET="bijbeltekst">5</A>
<A HREF=pr6.htm TARGET="bijbeltekst">6</A>
<A HREF=pr7.htm TARGET="bijbeltekst">7</A>
<A HREF=pr8.htm TARGET="bijbeltekst">8</A>
<A HREF=pr9.htm TARGET="bijbeltekst">9</A>
10
<A HREF=pr11.htm TARGET="bijbeltekst">11</A>
<A HREF=pr12.htm TARGET="bijbeltekst">12</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>Een dode vlieg doet de zalf des apothekers stinken <I>en</I> opwellen; <I>alzo</I> een weinig dwaasheid een <I>man</I>, die kostelijk is van wijsheid <I>en</I> van eer.
<TR><td valign=top><a name="2">2</a><td valign=top>Het hart des wijzen is tot zijn rechterhand, maar het hart eens zots is tot zijn linkerhand.
<TR><td valign=top><a name="3">3</a><td valign=top>En ook wanneer de dwaas op den weg wandelt, zijn hart ontbreekt <I>hem</I>, en hij zegt tot een iegelijk, dat hij dwaas is.
<TR><td valign=top><a name="4">4</a><td valign=top>Als de geest des heersers tegen u oprijst, verlaat uw plaats niet; want het is medicijn, het stilt grote zonden.
<TR><td valign=top><a name="5">5</a><td valign=top>Er is <I>nog</I> een kwaad, <I>dat</I> ik gezien heb onder de zon, <I>als</I> een dwaling, die van het aangezicht des oversten voortkomt.
<TR><td valign=top><a name="6">6</a><td valign=top>Een dwaas wordt gezet in grote hoogheden, maar de rijken zitten in de laagte.
<TR><td valign=top><a name="7">7</a><td valign=top>Ik heb knechten te paard gezien, en vorsten, gaande als knechten op de aarde.
<TR><td valign=top><a name="8">8</a><td valign=top>Wie een kuil graaft, zal daarin vallen; en wie een muur doorbreekt, een slang zal hem bijten.
<TR><td valign=top><a name="9">9</a><td valign=top>Wie stenen wegdraagt, zal smart daardoor lijden; wie hout klieft, zal daardoor in gevaar zijn.
<TR><td valign=top><a name="10">10</a><td valign=top>Indien hij het ijzer heeft stomp gemaakt, en hij slijpt de snede niet, dan moet hij meerder kracht te werk stellen; maar de wijsheid is een uitnemende zaak, om <I>iets</I> recht te maken.
<TR><td valign=top><a name="11">11</a><td valign=top>Indien de slang gebeten heeft, eer der bezwering geschied is, dan is er geen nuttigheid voor den allerwelsprekendsten bezweerder.
<TR><td valign=top><a name="12">12</a><td valign=top>De woorden van een wijzen mond zijn aangenaam; maar de lippen van een zot verslinden hemzelve.
<TR><td valign=top><a name="13">13</a><td valign=top>Het begin der woorden zijns monds is dwaasheid, en het einde zijns monds is boze dolligheid.
<TR><td valign=top><a name="14">14</a><td valign=top>De dwaas maakt wel veel woorden; <I>maar</I> de mens weet niet, wat het zij, dat geschieden zal; en wat na hem geschieden zal, wie zal het hem te kennen geven?
<TR><td valign=top><a name="15">15</a><td valign=top>De arbeid der zotten maakt een iegelijk van hen moede; dewijl zij niet weten naar de stad te gaan.
<TR><td valign=top><a name="16">16</a><td valign=top>Wee u, land! welks koning een kind is, en welks vorsten tot in den morgenstond eten!
<TR><td valign=top><a name="17">17</a><td valign=top>Welgelukzalig zijt gij, land! welks koning een zoon der edelen is, en welks vorsten ter rechter tijd eten, tot sterkte en niet tot drinkerij.
<TR><td valign=top><a name="18">18</a><td valign=top>Door grote luiheid verzwakt het gebint, en door slapheid der handen wordt het huis doorlekkende.
<TR><td valign=top><a name="19">19</a><td valign=top>Men maakt maaltijden om te lachen, en de wijn verheugt de levenden, en het geld verantwoordt alles.
<TR><td valign=top><a name="20">20</a><td valign=top>Vloek den koning niet, zelfs in uw gedachten, en vloek den rijke niet in het binnenste uwer slaapkamer; want het gevogelte des hemels zou de stem wegvoeren, en het gevleugelde zou het woord te kennen geven.
<TR><TH COLSPAN=2>
</TABLE>
<BR>
<HR>
</BODY>
</HTML>
