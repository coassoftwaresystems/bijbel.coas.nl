<table border="0">
<tr><td valign="top"><a name="1"><b>1)</b><td><u>ik zag een ster, gevallen</u></tr>
<tr><td><td>
  Enigen verstaan door deze ster Mohammed met zijn aanhang, die  omtrent het jaar 620 zijn ongoddelijke leer uit het Jodendom,  Heidendom en Christendom bijeen geraapt heeft, en uit den put  van den afgrond te voorschijn gebracht, en daarna door zijne  Arabieren en Saracenen, gelijk gewapende sprinkhanen, door een  groot deel der wereld, ten dele met bedrog, ten dele met geweld  heeft voortgeplant, gelijk zulke heirlegers bij sprinkhanen  worden vergeleken; <a href="ri_7.html#12" target="kanttekening_referentie">Richt. 7:12</a>, en <a href="js_334.html" target="kanttekening_referentie">Jes. 334</a>; <a href="jl_1.html#4" target="kanttekening_referentie">Jo&euml;l 1:4</a>, en <a href="jl_2.html#4" target="kanttekening_referentie">Jo&euml;l  2:4</a>, enz., uit welke plaatsen deze beschrijving merendeels is  genomen. Doch daar in dit boek door <font color="green">sterren</font> alom opzieners en  leraars der Kerk verstaan worden, gelijk verklaard wordt <a href="op_1.html#20" target="kanttekening_referentie">Openb.  1:20</a>, zo wordt hier veel geschikter de bisschop van Rome met  zijn aanhang verstaan, die zichzelf voor een algemeen bisschop  onder de christenen omtrent dien zelfden tijd heeft opgeworpen,  welke na den ondergang van het Romeinse rijk, in plaats van de  geestelijke zorg alleen te betrachten, zich meer tot aardse en  wereldse zorgen heeft begeven, en een nieuwe heerschappij  opgericht en daarom gezegd wordt uit den hemel op de aarde  gevallen te zijn.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>de sleutel van den put</u></tr>
<tr><td><td>
  Dat is, de macht om den put of het diepste des afgronds, [dat is  der hel, <a href="lk_8.html#31" target="kanttekening_referentie">Luk. 8:31</a>] te openen, waaruit deze dikke rook is  opgegaan; welke macht door een rechtvaardig oordeel Gods over de  ondankbaarheid der mensen hun is gegeven, gelijk hierna <a href="op_9.html#4" target="kanttekening_referentie">Openb.  9:4</a>,5 ook wordt gesproken; en gelijk Paulus spreekt <a href="2th_2.html#9" target="kanttekening_referentie">2 Thess.  2:9</a>,10,11.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>rook opgegaan uit den put,</u></tr>
<tr><td><td>
  Dat is, valse en afgodische leer, die Paulus, <a href="1tm_4.html#1" target="kanttekening_referentie">1 Tim. 4:1</a>, noemt  leringen der duivelen, bestaande in het verbod van het huwelijk  en van het gebruik der spijzen, die God geschapen heeft om met  dankzegging te genieten, als ook van afgoderij, beeldendienst,  eigen verdiensten en voldoening en andere bijgelovigheden,  gelijk hierna <a href="op_9.html#20" target="kanttekening_referentie">Openb. 9:20</a> wordt uitgedrukt.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>en de zon en de lucht</u></tr>
<tr><td><td>
  Dat is, van <font color="green">Christus</font> en Zijn leer, gelijk hiervoor <a href="op_8.html#12" target="kanttekening_referentie">Openb. 8:12</a>,  en elders meer.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>dat zij het gras der aarde niet</u></tr>
<tr><td><td>
  Dat is, de ware gelovigen, die op den akker des Heeren groeien  en groenen; <a href="ps_1.html#3" target="kanttekening_referentie">Ps. 1:3</a>, en <a href="ps_92.html#13" target="kanttekening_referentie">Ps. 92:13</a>. Dit wordt gezegd om te tonen,  dat hier van geen eigenlijk genoemde sprinkhanen wordt  gesproken, maar van geveinsde en schadelijke mensen, gelijk hun  volgende beschrijving ook aantoont.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>die het zegel Gods aan hun voorhoofden</u></tr>
<tr><td><td>
  Zie van dit zegel Gods hiervoor <a href="op_7.html#3" target="kanttekening_referentie">Openb. 7:3</a>,4.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>gepijnigd worden</u></tr>
<tr><td><td>
  Namelijk in hun geweten, door de onzekerheid hunner zaligheid,  door onzekerheid van de genoegzaamheid hunner verdiensten, door  vrees van vagevuur en dergelijke, daar degenen die door het  zegel van Gods Geest getekend zijn, vrij van zijn, gelijk Paulus  getuigt <a href="rm_5.html#1" target="kanttekening_referentie">Rom. 5:1</a>,2, en <a href="rm_8.html#1" target="kanttekening_referentie">Rom. 8:1</a>.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>vijf maanden; en hun</u></tr>
<tr><td><td>
  Dat is, den tijd dat de sprinkhanen in het veld in hun kracht  plegen te zijn, van het begin van de lente tot na den oogst, of  den tijd van den gehelen zomer. Waarmede te kennen gegeven  wordt, dat deze sprinkhanen niet terstond zullen geweerd worden  of belet de mensen te kwellen, gelijk de sprinkhanen in de plaag  van Egypte, <a href="ex_10.html#19" target="kanttekening_referentie">Exod. 10:19</a>; maar dat zij den gehelen tijd, dat zij  in hun kracht zijn, en dien God gesteld heeft, zodanige  eigenschap zullen behouden.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>van een schorpioen,</u></tr>
<tr><td><td>
  Namelijk welker steek hoe langer hoe erger wordt, indien hij in  het begin niet wordt gebeterd.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>den dood zoeken, en zullen</u></tr>
<tr><td><td>
  Namelijk van benauwdheid huns gemoeds.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>de gedaanten der sprinkhanen</u></tr>
<tr><td><td>
  Deze beschrijving toont dat hier niet dan van schadelijke mensen  wordt gesproken, die altijd bereid staan om de ware christenen  te vervolgen en een geestelijken krijg aan te doen, als <font color="green">paarden</font>  die tot krijgen bereid staan, die met hun geschoren kruinen als  <font color="green">kronen</font> op hun hoofden, hun heerschappij, die zij onder hun  Oversten met drie kronen hebben, voor allen betuigen. Die met  een schoon gelaat als <font color="green">mensen,</font> die harten van velen innemen, en  door hun lang haar als <font color="green">vrouwen haar</font> wel zachtzinnigheid veinzen,  maar de tanden als <font color="green">leeuwen tanden</font> hebben, om door hun  rechtbanken en andere scherpe en wrede vonnissen de christenen  te kwetsen; die tegen alle wereldlijke macht hun gunsten en  vrijheden, van hunnen koning verleend, als <font color="green">ijzeren borstwapenen</font>  stellen, en door <font color="green">het gedruis hunner vleugelen</font> zich boven anderen  verheffen, en geheel de wereld vrees aanjagen; die eindelijk met  <font color="green">hun staarten,</font> dat is, bijgelovige leringen de mensen, die het  zegel Gods niet hebben, vele kwellingen aandoen, gelijk <a href="op_9.html#5" target="kanttekening_referentie">Openb.  9:5</a> is verklaard.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>Abaddon, en in de Griekse</u></tr>
<tr><td><td>
  <font color="green">Abaddon</font> in het Hebreeuws en <font color="green">Apollyon</font> in het Grieks, betekent  verderf en verderver, en komt overeen met den naam, dien de  apostel Paulus den antichrist geeft; <a href="2th_2.html#3" target="kanttekening_referentie">2 Thess. 2:3</a>,4,9, als hij  hem noemt <font color="green">de mens der zonde,</font> en <font color="green">de zoon des verderfs, de</font>  <font color="green">tegenstrijder,</font> en <font color="green">die zich verheft boven al wat God genaamd</font>  <font color="green">wordt, wiens komst is na de werking des satans;</font> waarvan zie de  verklaring aldaar.
</tr><tr><td>&nbsp;</tr>
<tr><td valign="top"><a name="13"><b>13)</b><td><u>is weggegaan, ziet,</u></tr>
<tr><td><td>
  Namelijk ten aanzien van het gezicht, dat den apostel vertoond  was. Want de zaak zelf is langen tijd daarna geschied, en zal  eerst door de verschijning der komst van <font color="green">Jezus Christus</font> geheel  teniet gedaan worden, gelijk Paulus getuigt <a href="2th_2.html#8" target="kanttekening_referentie">2 Thess. 2:8</a>.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>uit de vier hoornen des</u></tr>
<tr><td><td>
  Dit ziet op het reukaltaar, dat vier hoornen had, en in het  heilige voor het heilige der heiligen stond, op welk altaar de  priesters alle dagen reukwerk offerden; maar op deze vier  hoornen de hogepriester eens in het jaar; <a href="ex_30.html#10" target="kanttekening_referentie">Exod. 30:10</a>. Door  welke hoornen de macht van <font color="green">Christus</font> wordt verstaan, die hier het  vonnis uitspreekt tot straf dergenen die Zijn Kerk tot nog toe  hebben verdrukt. Zie hiervoor <a href="op_6.html#9" target="kanttekening_referentie">Openb. 6:9</a>.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>Ontbind de vier engelen,</u></tr>
<tr><td><td>
  Door deze vier engelen wordt meest door alle uitleggers verstaan  de secte der Mohammedanen, die vooral in vier volken bestaan,  die al de anderen onder zich hebben gebracht, namelijk de  Arabieren, Saracenen, Tartaren en Turken, waarvan de Arabieren  en Saracenen wel van het jaar 620 af veel geweld tegen de  christenen, en inzonderheid tegen het Romeinse rijk in Oosten en  Westen hebben gebruikt; maar zijn daarna wederom door de  christenen tot over den Eufraat gedreven, totdat omtrent het  jaar 1300, als het antichristendom op zijn hoogst was, en de  rechtzinnige christenen het allermeest waren verdrukt, de  Tartaren en de Turken uit de beide Armeni&euml;n, die tegen den  Eufraat liggen, zijn doorgebroken, en geheel Azi&euml; en Afrika  hebben overlopen en tenondergebracht, en het Griekse of het  Oosterse rijk, waarvan Konstantinopel het hoofd was, teniet  gedaan. In welke krijgen veel bloed vergoten is. En het schijnt  dat door deze krijgen de koningen, die hun macht het beest  hadden gegeven, zoveel werk hebben gekregen, dat de rechtzinnige  leraars in verscheidene landen intussen nieuwe Kerken hebben  opgericht, zonder dat zij door de vervolgingen van den  antichrist hebben kunnen uitgeroeid worden, gelijk in Frankrijk,  Engeland, Bohemen, Zwitserland en andere gewesten door <font color="green">Waldus,</font>  <font color="green">Wiclef, Johannes Hus, Hieronymus van Praag</font> en meer anderen is  geschied; waarvan in de volgende hoofdstukken breder zal  geprofeteerd worden.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>die gebonden zijn bij de grote rivier,</u></tr>
<tr><td><td>
  Namelijk door Gods voorzienigheid, totdat de mate der zonden van  het christendom vervuld was, gelijk <a href="op_9.html#20" target="kanttekening_referentie">Openb. 9:20</a> zal betuigd  worden; en dat dezen volken de vrije toom, om hun eergierigheid  en roofgierigheid uit te voeren, door Gods rechtvaardig oordeel  zal gegeven zijn; gelijk <a href="js_10.html#5" target="kanttekening_referentie">Jes. 10:5</a>; <a href="jr_25.html#9" target="kanttekening_referentie">Jer. 25:9</a>.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>het derde <i>deel</i> der mensen</u></tr>
<tr><td><td>
  Want er zijn door deze heirlegers menig honderdduizend  christenen omgebracht, en vele anderen tot afval en daardoor tot  den geestelijken dood gebracht, gelijk de geschiedenis van dien  tijd en de ervaring getuigen.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>der ruiterij was</u></tr>
<tr><td><td>
  Dit wordt uitgedrukt, omdat hun heirlegers meest uit ruiterij  bestonden, die uitnemend groot waren, en de heirlegers der  christenen verre te boven gingen, waardoor zij ook hun meeste  overwinningen hebben verkregen, gelijk in <a href="op_9.html#17" target="kanttekening_referentie">Openb. 9:17</a> wordt  uitgedrukt.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>tweemaal tien duizenden der tien duizenden;</u></tr>
<tr><td><td>
  Dat is, een overgrote menigte; gelijk door deze wijze van  spreken ook elders wordt verstaan. Zie <a href="ps_68.html#18" target="kanttekening_referentie">Ps. 68:18</a>; <a href="dn_7.html#10" target="kanttekening_referentie">Dan. 7:10</a>; en  dat deze Turken en Tartaren met enige honderduizenden te velde  plegen te komen, is uit de histori&euml;n genoeg bekend.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>en ik hoorde hun getal.</u></tr>
<tr><td><td>
  Namelijk noemen in dit gezicht.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>vurige, en hemelsblauwe,</u></tr>
<tr><td><td>
  Daar deze nati&euml;n zeer weinig ijzeren wapens dragen, zo verstaan  enigen hierdoor hun verscheidene klederen, die zij uit  dergelijke kleuren plegen te dragen; anderen hun wrede  gemoederen, die zij tegen de christenen betonen, en hun  schrikkelijke lasteringen, die zij tegen hen plegen uit te  blazen.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>hoofden van leeuwen,</u></tr>
<tr><td><td>
  Dat is, die sterk, snel en wreed zijn, en niet alleen met slaan,  maar ook met bijten en scheuren plegen te woeden.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>vuur, en rook, en sulfer.</u></tr>
<tr><td><td>
  Dit duiden sommigen op het geschut dat zij voeren, waarmede in  het schieten vuur, rook zwavel uit hun monden schijnt voort te  komen. Anderen verstaan hierdoor allerlei soorten van wreedheid,  die zij door hun wapens bedrijven zouden.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>in hun staarten; want hun</u></tr>
<tr><td><td>
  Dit duiden sommigen daarop, dat zij niet alleen van voren in het  volgen, maar ook van achteren in het vluchten eertijds met hun  bogen, en nu met hun geschut, weten te schieten en te  beschadigen.
</tr><tr><td>&nbsp;</tr>
<tr><td valign="top"><a name="25"><b>25)</b><td><u>de slangen gelijk,</u></tr>
<tr><td><td>
  Welker vergift in het hoofd en in den staart ligt, die ook met  deze beide meest plegen te beschadigen, gelijk er ook zodanige  slangen worden gevonden, die hoofden hebben aan hare staarten,  en <font color="green">Amphisbene genoemd worden.</font>
</tr><tr><td>&nbsp;</tr>
<tr><td valign="top"><a name="26"><b>26)</b><td><u>door deze plagen, hebben zich</u></tr>
<tr><td><td>
  Namelijk die God vanwege de afgoderij en andere zonden hun had  toegezonden, hetwelk de volgende woorden vereisen. Waaruit  blijkt, dat deze afgoderij, die de christenen in Griekenland en  geheel het Oosten hadden opgericht, en met hunne tweede synode  van Nicea, en andere meer, hadden bevestigd, de oorzaak is  geweest, dat God door Zijn rechtvaardig oordeel deze straf over  hen heeft gezonden; aan welker voorbeeld nochtans de Kerken van  het Westen zich niet hebben gespiegeld, maar zijn in deze  afgoderij gebleven.
</tr><tr><td>&nbsp;</tr>
<tr><td valign="top"><a name="27"><b>27)</b><td><u>de werken hunner handen,</u></tr>
<tr><td><td>
  Dat is, beeldendienst, want niet de duivelen, maar de beelden  zijn werken der mensenhanden.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>aanbidden de duivelen;</u></tr>
<tr><td><td>
  Hier wordt niet gesproken van de afgoderij der heidenen; want de  Mohammedanen hebben eigenlijk geen oorlog gevoerd tegen de  heidenen, die door de christelijke keizers in het Oosten en  Westen lang tevoren meest waren uitgeroeid, noch van de oorlogen  der Mohammedanen onder elkander, want die hebben geen beelden,  noch eren ze, maar ze hebben oorlog gevoerd tegen de christenen.  Degenen ook die van hen niet gedood maar overig gebleven zijn  door geheel Europa, zijn geen heidenen maar christenen van  belijdenis geweest. En hier wordt dan, door <font color="green">het aanbidden der</font>  <font color="green">duivelen,</font> niet gezien op hetgeen deze overigen beleden te doen,  maar op hetgeen zij metterdaad deden, daar degenen die van den  rechten godsdienst afwijken, en een versierden godsdienst, van  God verboden, oprichten, daarmee niet God maar den duivel  dienen, wat zij ook roemen, gelijk te zien is <a href="2kr_11.html#15" target="kanttekening_referentie">2 Kron. 11:15</a>;  <a href="am_5.html#25" target="kanttekening_referentie">Amos 5:25</a>,26; <a href="1tm_4.html#1" target="kanttekening_referentie">1 Tim. 4:1</a>, leringen der duivelen noemt, die zij  wel voor goddelijke leringen houden, maar omdat zij tegen Gods  instelling strijden, voor leringen en diensten des duivels  moeten gehouden worden.
</tr><tr><td>&nbsp;</tr>
<tr><td valign="top"><a name="29"><b>29)</b><td><u>afgoden,</u></tr>
<tr><td><td>
  Of <font color="green">beelden.</font>
</tr><tr><td>&nbsp;</tr>
<tr><td valign="top"><a name="30"><b>30)</b><td><u>die noch zien kunnen,</u></tr>
<tr><td><td>
  Dit is genomen uit <a href="ps_115.html" target="kanttekening_referentie">Ps. 115, </a>hetwelk de apostel op de  antichristische beelden toepast, omdat zij niet meer kracht  hebben dan de beelden der heidenen of Joden in dezen dele.
</tr><tr><td>&nbsp;</tr>
<tr><td valign="top"><a name="31"><b>31)</b><td><u>doodslagen, noch van</u></tr>
<tr><td><td>
  Hiervan zijn, benevens anderen, de martelaars, die zij zo menig  duizend in vele eeuwen met vuur, zwaard, bast en anderszins  hebben gedood, genoegzaam getuigen.
</tr><tr><td>&nbsp;</tr>
<tr><td valign="top"><a name="32"><b>32)</b><td><u>venijngevingen, noch</u></tr>
<tr><td><td>
  OF <font color="green">toverijen,</font> gelijk dit woord beide betekent, en gelijk beide  onder het rijk van den antichrist niet dan te veel in zwang is.
</tr><tr><td>&nbsp;</tr>
<tr><td valign="top"><a name="33"><b>33)</b><td><u>hoererij, noch van hun</u></tr>
<tr><td><td>
  Waarvan de openbare hoerenhuizen, die bij velen van hen openbaar  toegelaten worden, en waar zij voordeel van trekken, en de  ontuchtigheden der priesters, onder anderen een bewijs zijn.
</tr><tr><td>&nbsp;</tr>
<tr><td valign="top"><a name="34"><b>34)</b><td><u>dieverijen.</u></tr>
<tr><td><td>
  Onder welke de onttrekking der erfenissen van de recht  erfgenamen tot hun kloosters, en het afkeren der goederen, de  godsdienst toege&euml;igend, tot onderhoud van luie buiken en tot  wereldse pracht onder velen, met recht gerekend mag worden.
</tr><tr><td>&nbsp;</tr>
</table>
