<HTML>
<HEAD>
<TITLE>
Johannes 3
</TITLE>
</HEAD>
<BODY BGCOLOR="#FFFFFF">
<A HREF=jh1.htm TARGET="bijbeltekst">1</A>
<A HREF=jh2.htm TARGET="bijbeltekst">2</A>
3
<A HREF=jh4.htm TARGET="bijbeltekst">4</A>
<A HREF=jh5.htm TARGET="bijbeltekst">5</A>
<A HREF=jh6.htm TARGET="bijbeltekst">6</A>
<A HREF=jh7.htm TARGET="bijbeltekst">7</A>
<A HREF=jh8.htm TARGET="bijbeltekst">8</A>
<A HREF=jh9.htm TARGET="bijbeltekst">9</A>
<A HREF=jh10.htm TARGET="bijbeltekst">10</A>
<A HREF=jh11.htm TARGET="bijbeltekst">11</A>
<A HREF=jh12.htm TARGET="bijbeltekst">12</A>
<A HREF=jh13.htm TARGET="bijbeltekst">13</A>
<A HREF=jh14.htm TARGET="bijbeltekst">14</A>
<A HREF=jh15.htm TARGET="bijbeltekst">15</A>
<A HREF=jh16.htm TARGET="bijbeltekst">16</A>
<A HREF=jh17.htm TARGET="bijbeltekst">17</A>
<A HREF=jh18.htm TARGET="bijbeltekst">18</A>
<A HREF=jh19.htm TARGET="bijbeltekst">19</A>
<A HREF=jh20.htm TARGET="bijbeltekst">20</A>
<A HREF=jh21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>En er was een mens uit de Farizeen, wiens naam was Nicodemus, <a href="kt-jh_3.html#1" target="kanttekeningen">een overste der</a><sup>1)</sup> Joden;
<TR><td valign=top><a name="2">2</a><td valign=top>Deze kwam <a href="kt-jh_3.html#2" target="kanttekeningen">des nachts tot</a><sup>2)</sup> Jezus, en zeide tot Hem: Rabbi, wij weten, dat Gij zijt een Leraar van God gekomen; want niemand kan deze tekenen doen, die Gij doet, zo God met hem niet is.
<TR><td valign=top><a name="3">3</a><td valign=top>Jezus <a href="kt-jh_3.html#3" target="kanttekeningen">antwoordde en</a><sup>3)</sup> zeide tot hem: Voorwaar, voorwaar zeg Ik u: Tenzij dat iemand <a href="kt-jh_3.html#4" target="kanttekeningen">wederom</a><sup>4)</sup> <a href="kt-jh_3.html#5" target="kanttekeningen">geboren worde,</a><sup>5)</sup> hij kan het Koninkrijk Gods <a href="kt-jh_3.html#6" target="kanttekeningen">niet zien.</a><sup>6)</sup>
<TR><td valign=top><a name="4">4</a><td valign=top>Nicodemus zeide tot Hem: Hoe kan een mens geboren worden, <I>nu</I> oud zijnde? Kan hij ook andermaal in zijner moeders buik ingaan, en geboren worden?
<TR><td valign=top><a name="5">5</a><td valign=top>Jezus antwoordde: <a href="kt-jh_3.html#7" target="kanttekeningen">Voorwaar, voorwaar</a><sup>7)</sup> zeg Ik u: Zo iemand niet geboren wordt uit <a href="kt-jh_3.html#8" target="kanttekeningen">water en Geest,</a><sup>8)</sup> hij kan in het Koninkrijk Gods niet ingaan.
<TR><td valign=top><a name="6">6</a><td valign=top>Hetgeen <a href="kt-jh_3.html#9" target="kanttekeningen">uit het vlees geboren</a><sup>9)</sup> is, <I>dat</I> is <a href="kt-jh_3.html#10" target="kanttekeningen">vlees; en</a><sup>10)</sup> hetgeen uit den Geest geboren is, <I>dat</I> is <a href="kt-jh_3.html#11" target="kanttekeningen">geest.</a><sup>11)</sup>
<TR><td valign=top><a name="7">7</a><td valign=top>Verwonder u niet, dat Ik u gezegd heb: Gijlieden moet <a href="kt-jh_3.html#12" target="kanttekeningen">wederom geboren worden.</a><sup>12)</sup>
<TR><td valign=top><a name="8">8</a><td valign=top><a href="kt-jh_3.html#13" target="kanttekeningen">De wind</a><sup>13)</sup> <a href="kt-jh_3.html#14" target="kanttekeningen">blaast, waarheen</a><sup>14)</sup> hij wil, en gij hoort zijn <a href="kt-jh_3.html#15" target="kanttekeningen">geluid; maar</a><sup>15)</sup> gij weet niet, <a href="kt-jh_3.html#16" target="kanttekeningen">van waar hij</a><sup>16)</sup> komt, en waar hij heen gaat; <a href="kt-jh_3.html#17" target="kanttekeningen">alzo is een iegelijk,</a><sup>17)</sup> die uit den Geest geboren is.
<TR><td valign=top><a name="9">9</a><td valign=top>Nicodemus antwoordde en zeide tot Hem: Hoe kunnen deze dingen geschieden?
<TR><td valign=top><a name="10">10</a><td valign=top>Jezus antwoordde en zeide tot hem: Zijt gij een leraar van Israel, en weet gij <a href="kt-jh_3.html#18" target="kanttekeningen">deze dingen niet?</a><sup>18)</sup>
<TR><td valign=top><a name="11">11</a><td valign=top>Voorwaar, voorwaar zeg Ik u: <a href="kt-jh_3.html#19" target="kanttekeningen">Wij spreken, wat</a><sup>19)</sup> Wij weten, en getuigen, wat Wij gezien hebben; en <a href="kt-jh_3.html#20" target="kanttekeningen">gijlieden neemt</a><sup>20)</sup> Onze getuigenis niet aan.
<TR><td valign=top><a name="12">12</a><td valign=top>Indien Ik ulieden <a href="kt-jh_3.html#21" target="kanttekeningen">de aardse dingen</a><sup>21)</sup> gezegd heb, en gij niet gelooft, hoe zult gij geloven, indien Ik ulieden de hemelse <a href="kt-jh_3.html#22" target="kanttekeningen">zou zeggen?</a><sup>22)</sup>
<TR><td valign=top><a name="13">13</a><td valign=top>En niemand is <a href="kt-jh_3.html#23" target="kanttekeningen">opgevaren in den</a><sup>23)</sup> hemel, dan Die uit den hemel <a href="kt-jh_3.html#24" target="kanttekeningen">nedergekomen is,</a><sup>24)</sup> <I>namelijk</I> de Zoon des mensen, <a href="kt-jh_3.html#25" target="kanttekeningen">Die in de hemel is.</a><sup>25)</sup>
<TR><td valign=top><a name="14">14</a><td valign=top>En gelijk Mozes de slang in de woestijn <a href="kt-jh_3.html#26" target="kanttekeningen">verhoogd heeft,</a><sup>26)</sup> alzo moet de Zoon des mensen <a href="kt-jh_3.html#27" target="kanttekeningen">verhoogd worden;</a><sup>27)</sup>
<TR><td valign=top><a name="15">15</a><td valign=top>Opdat een iegelijk, die in Hem gelooft, niet <a href="kt-jh_3.html#28" target="kanttekeningen">verderve, maar</a><sup>28)</sup> het eeuwige leven hebbe.
<TR><td valign=top><a name="16">16</a><td valign=top>Want alzo lief heeft God <a href="kt-jh_3.html#29" target="kanttekeningen">de wereld gehad,</a><sup>29)</sup> dat Hij Zijn eniggeboren Zoon gegeven heeft, opdat een iegelijk die in Hem gelooft, niet verderve, maar het eeuwige leven hebbe.
<TR><td valign=top><a name="17">17</a><td valign=top>Want God heeft Zijn Zoon niet gezonden in de wereld, opdat Hij de wereld <a href="kt-jh_3.html#30" target="kanttekeningen">veroordelen zou,</a><sup>30)</sup> maar opdat <a href="kt-jh_3.html#31" target="kanttekeningen">de wereld door Hem</a><sup>31)</sup> zou behouden worden.
<TR><td valign=top><a name="18">18</a><td valign=top>Die in Hem gelooft, wordt niet veroordeeld, maar die niet gelooft, is <a href="kt-jh_3.html#32" target="kanttekeningen">alrede veroordeeld,</a><sup>32)</sup> dewijl hij niet heeft geloofd in den Naam des eniggeboren Zoons van God.
<TR><td valign=top><a name="19">19</a><td valign=top>En dit is <a href="kt-jh_3.html#33" target="kanttekeningen">het oordeel, dat</a><sup>33)</sup> <a href="kt-jh_3.html#34" target="kanttekeningen">het licht in</a><sup>34)</sup> de wereld gekomen is, en de mensen hebben de duisternis liever gehad dan het licht; want hun werken waren boos.
<TR><td valign=top><a name="20">20</a><td valign=top>Want een iegelijk, die kwaad doet, haat het licht, en komt tot het licht niet, opdat zijn werken niet <a href="kt-jh_3.html#35" target="kanttekeningen">bestraft worden.</a><sup>35)</sup>
<TR><td valign=top><a name="21">21</a><td valign=top>Maar <a href="kt-jh_3.html#36" target="kanttekeningen">die de waarheid</a><sup>36)</sup> doet, komt tot het licht, opdat zijn werken openbaar worden, dat zij <a href="kt-jh_3.html#37" target="kanttekeningen">in God gedaan zijn.</a><sup>37)</sup>
<TR><td valign=top><a name="22">22</a><td valign=top>Na dezen kwam Jezus en Zijn discipelen <a href="kt-jh_3.html#38" target="kanttekeningen">in het land van</a><sup>38)</sup> Judea, en onthield Zich aldaar met hen, en <a href="kt-jh_3.html#39" target="kanttekeningen">doopte.</a><sup>39)</sup>
<TR><td valign=top><a name="23">23</a><td valign=top>En Johannes doopte ook in Enon bij Salim, dewijl aldaar vele wateren waren; en zij kwamen daar, en werden gedoopt.
<TR><td valign=top><a name="24">24</a><td valign=top>Want Johannes was nog niet in de gevangenis geworpen.
<TR><td valign=top><a name="25">25</a><td valign=top>Er rees dan een <a href="kt-jh_3.html#40" target="kanttekeningen">vraag <I>van enigen</I></a><sup>40)</sup> uit de discipelen van Johannes met de Joden <a href="kt-jh_3.html#41" target="kanttekeningen">over de reiniging.</a><sup>41)</sup>
<TR><td valign=top><a name="26">26</a><td valign=top>En <a href="kt-jh_3.html#42" target="kanttekeningen">zij kwamen tot Johannes,</a><sup>42)</sup> en zeiden tot hem: Rabbi, Die met u was <a href="kt-jh_3.html#43" target="kanttekeningen">over de Jordaan,</a><sup>43)</sup> Welken gij getuigenis gaaft, zie, Die doopt, en zij <a href="kt-jh_3.html#44" target="kanttekeningen">komen allen tot Hem.</a><sup>44)</sup>
<TR><td valign=top><a name="27">27</a><td valign=top>Johannes antwoordde en zeide: Een mens <a href="kt-jh_3.html#45" target="kanttekeningen">kan geen ding</a><sup>45)</sup> aannemen, zo het hem <a href="kt-jh_3.html#46" target="kanttekeningen">uit de hemel</a><sup>46)</sup> niet gegeven zij.
<TR><td valign=top><a name="28">28</a><td valign=top>Gijzelven zijt mijn getuigen, dat ik gezegd heb: Ik ben de Christus niet; maar dat ik voor Hem heen uitgezonden ben.
<TR><td valign=top><a name="29">29</a><td valign=top>Die de bruid heeft, is de bruidegom, maar <a href="kt-jh_3.html#47" target="kanttekeningen">de vriend des</a><sup>47)</sup> bruidegoms, die staat en hem hoort, verblijdt zich met blijdschap om <a href="kt-jh_3.html#48" target="kanttekeningen">de stem des bruidegoms.</a><sup>48)</sup> Zo is dan deze mijn blijdschap vervuld geworden.
<TR><td valign=top><a name="30">30</a><td valign=top>Hij moet wassen, maar ik minder worden.
<TR><td valign=top><a name="31">31</a><td valign=top>Die <a href="kt-jh_3.html#49" target="kanttekeningen">van boven komt,</a><sup>49)</sup> is boven allen; die <a href="kt-jh_3.html#50" target="kanttekeningen">uit de aarde is</a><sup>50)</sup> <I>voortgekomen</I> die is uit de aarde, en spreekt uit de aarde. Die uit den hemel komt, is boven allen.
<TR><td valign=top><a name="32">32</a><td valign=top>En <a href="kt-jh_3.html#51" target="kanttekeningen">hetgeen Hij gezien</a><sup>51)</sup> en gehoord heeft, dat getuigt Hij; en Zijn getuigenis neemt <a href="kt-jh_3.html#52" target="kanttekeningen">niemand aan.</a><sup>52)</sup>
<TR><td valign=top><a name="33">33</a><td valign=top>Die Zijn getuigenis aangenomen heeft, die heeft <a href="kt-jh_3.html#53" target="kanttekeningen">verzegeld, dat</a><sup>53)</sup> God waarachtig is.
<TR><td valign=top><a name="34">34</a><td valign=top>Want Dien God gezonden heeft, Die spreekt de woorden Gods; want God geeft <I>Hem</I> de Geest niet <a href="kt-jh_3.html#54" target="kanttekeningen">met mate.</a><sup>54)</sup>
<TR><td valign=top><a name="35">35</a><td valign=top>De Vader heeft den Zoon lief, en heeft alle dingen <a href="kt-jh_3.html#55" target="kanttekeningen">in Zijn hand</a><sup>55)</sup> gegeven.
<TR><td valign=top><a name="36">36</a><td valign=top>Die in den Zoon gelooft, die heeft het eeuwige leven; maar die den Zoon <a href="kt-jh_3.html#56" target="kanttekeningen">ongehoorzaam is,</a><sup>56)</sup> die zal het leven <a href="kt-jh_3.html#57" target="kanttekeningen">niet zien, maar</a><sup>57)</sup> de toorn Gods blijft op hem.
<TR><TH COLSPAN=2>
</TABLE>
<BR>
<HR>
</BODY>
</HTML>
