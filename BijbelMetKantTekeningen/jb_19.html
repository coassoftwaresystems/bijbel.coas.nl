<HTML>
<HEAD>
<TITLE>
Job 19
</TITLE>
</HEAD>
<BODY BGCOLOR="#FFFFFF">
<A HREF=jb1.htm TARGET="bijbeltekst">1</A>
<A HREF=jb2.htm TARGET="bijbeltekst">2</A>
<A HREF=jb3.htm TARGET="bijbeltekst">3</A>
<A HREF=jb4.htm TARGET="bijbeltekst">4</A>
<A HREF=jb5.htm TARGET="bijbeltekst">5</A>
<A HREF=jb6.htm TARGET="bijbeltekst">6</A>
<A HREF=jb7.htm TARGET="bijbeltekst">7</A>
<A HREF=jb8.htm TARGET="bijbeltekst">8</A>
<A HREF=jb9.htm TARGET="bijbeltekst">9</A>
<A HREF=jb10.htm TARGET="bijbeltekst">10</A>
<A HREF=jb11.htm TARGET="bijbeltekst">11</A>
<A HREF=jb12.htm TARGET="bijbeltekst">12</A>
<A HREF=jb13.htm TARGET="bijbeltekst">13</A>
<A HREF=jb14.htm TARGET="bijbeltekst">14</A>
<A HREF=jb15.htm TARGET="bijbeltekst">15</A>
<A HREF=jb16.htm TARGET="bijbeltekst">16</A>
<A HREF=jb17.htm TARGET="bijbeltekst">17</A>
<A HREF=jb18.htm TARGET="bijbeltekst">18</A>
19
<A HREF=jb20.htm TARGET="bijbeltekst">20</A>
<A HREF=jb21.htm TARGET="bijbeltekst">21</A>
<A HREF=jb22.htm TARGET="bijbeltekst">22</A>
<A HREF=jb23.htm TARGET="bijbeltekst">23</A>
<A HREF=jb24.htm TARGET="bijbeltekst">24</A>
<A HREF=jb25.htm TARGET="bijbeltekst">25</A>
<A HREF=jb26.htm TARGET="bijbeltekst">26</A>
<A HREF=jb27.htm TARGET="bijbeltekst">27</A>
<A HREF=jb28.htm TARGET="bijbeltekst">28</A>
<A HREF=jb29.htm TARGET="bijbeltekst">29</A>
<A HREF=jb30.htm TARGET="bijbeltekst">30</A>
<A HREF=jb31.htm TARGET="bijbeltekst">31</A>
<A HREF=jb32.htm TARGET="bijbeltekst">32</A>
<A HREF=jb33.htm TARGET="bijbeltekst">33</A>
<A HREF=jb34.htm TARGET="bijbeltekst">34</A>
<A HREF=jb35.htm TARGET="bijbeltekst">35</A>
<A HREF=jb36.htm TARGET="bijbeltekst">36</A>
<A HREF=jb37.htm TARGET="bijbeltekst">37</A>
<A HREF=jb38.htm TARGET="bijbeltekst">38</A>
<A HREF=jb39.htm TARGET="bijbeltekst">39</A>
<A HREF=jb40.htm TARGET="bijbeltekst">40</A>
<A HREF=jb41.htm TARGET="bijbeltekst">41</A>
<A HREF=jb42.htm TARGET="bijbeltekst">42</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>Maar Job antwoordde en zeide:
<TR><td valign=top><a name="2">2</a><td valign=top>Hoe lang zult gijlieden mijn ziel bedroeven, en mij met woorden verbrijzelen?
<TR><td valign=top><a name="3">3</a><td valign=top>Gij hebt nu tienmaal mij schande aangedaan; gij schaamt u niet, gij verhardt u tegen mij.
<TR><td valign=top><a name="4">4</a><td valign=top>Maar ook het zij waarlijk, dat ik gedwaald heb, mijn dwaling zal bij mij vernachten.
<TR><td valign=top><a name="5">5</a><td valign=top>Indien gijlieden waarlijk u verheft tegen mij, en mijn smaad tegen mij drijft;
<TR><td valign=top><a name="6">6</a><td valign=top>Weet nu, dat God mij heeft omgekeerd, en mij <I>met</I> Zijn net omsingeld.
<TR><td valign=top><a name="7">7</a><td valign=top>Ziet, ik roep, geweld! doch word niet verhoord; ik schreeuw, doch er is geen recht.
<TR><td valign=top><a name="8">8</a><td valign=top>Hij heeft mijn weg toegemuurd, dat ik niet doorgaan kan, en over mijn paden heeft Hij duisternis gesteld.
<TR><td valign=top><a name="9">9</a><td valign=top>Mijn eer heeft Hij van mij afgetrokken, en de kroon mijns hoofds heeft Hij weggenomen.
<TR><td valign=top><a name="10">10</a><td valign=top>Hij heeft mij rondom afgebroken, zodat ik henenga, en heeft mijn verwachting als een boom weggerukt.
<TR><td valign=top><a name="11">11</a><td valign=top>Daartoe heeft Hij Zijn toorn tegen mij ontstoken, en mij bij Zich geacht als Zijn vijanden.
<TR><td valign=top><a name="12">12</a><td valign=top>Zijn benden zijn te zamen aangekomen, en hebben tegen mij haar weg gebaand, en hebben zich gelegerd rondom mijn tent.
<TR><td valign=top><a name="13">13</a><td valign=top>Mijn broeders heeft Hij verre van mij gedaan; en die mij kennen, zekerlijk, zij zijn van mij vervreemd.
<TR><td valign=top><a name="14">14</a><td valign=top>Mijn nabestaanden houden op, en mijn bekenden vergeten mij.
<TR><td valign=top><a name="15">15</a><td valign=top>Mijn huisgenoten en mijn dienstmaagden achten mij voor een vreemde; een uitlander ben ik in hun ogen.
<TR><td valign=top><a name="16">16</a><td valign=top>Ik riep mijn knecht, en hij antwoordde niet; ik smeekte met mijn mond tot hem.
<TR><td valign=top><a name="17">17</a><td valign=top>Mijn adem is mijn huisvrouw vreemd; en ik smeek om der kinderen mijns buiks wil.
<TR><td valign=top><a name="18">18</a><td valign=top>Ook versmaden mij de jonge kinderen; sta ik op, zo spreken zij mij tegen.
<TR><td valign=top><a name="19">19</a><td valign=top>Alle mensen mijns heimelijken raads hebben een gruwel aan mij; en die ik liefhad, zijn tegen mij gekeerd.
<TR><td valign=top><a name="20">20</a><td valign=top>Mijn gebeente kleeft aan mijn huid en aan mijn vlees; en ik ben ontkomen met de huid mijner tanden.
<TR><td valign=top><a name="21">21</a><td valign=top>Ontfermt u mijner, ontfermt u mijner, o gij, mijn vrienden! want de hand Gods heeft mij aangeraakt.
<TR><td valign=top><a name="22">22</a><td valign=top>Waarom vervolgt gij mij als God, en wordt niet verzadigd van mijn vlees?
<TR><td valign=top><a name="23">23</a><td valign=top>Och, of nu mijn woorden toch opgeschreven wierden. Och, of zij in een boek ook wierden ingetekend!
<TR><td valign=top><a name="24">24</a><td valign=top>Dat zij met een ijzeren griffie en lood voor eeuwig in een rots gehouwen wierden!
<TR><td valign=top><a name="25">25</a><td valign=top>Want ik weet: mijn Verlosser leeft, en Hij zal de laatste over het stof opstaan;
<TR><td valign=top><a name="26">26</a><td valign=top>En als zij na mijn huid dit doorknaagd zullen hebben, zal ik uit mijn vlees God aanschouwen;
<TR><td valign=top><a name="27">27</a><td valign=top>Denwelken ik voor mij aanschouwen zal, en mijn ogen zien zullen, en niet een vreemde; mijn nieren verlangen zeer in mijn schoot.
<TR><td valign=top><a name="28">28</a><td valign=top>Voorwaar, gij zoudt zeggen: Waarom vervolgen wij hem? Nademaal de wortel der zaak in mij gevonden wordt.
<TR><td valign=top><a name="29">29</a><td valign=top>Schroomt u vanwege het zwaard; want de grimmigheid is <I>over</I> de misdaden des zwaards; opdat gij weet, dat er een gericht zij.
<TR><TH COLSPAN=2>
</TABLE>
<BR>
<HR>
</BODY>
</HTML>
