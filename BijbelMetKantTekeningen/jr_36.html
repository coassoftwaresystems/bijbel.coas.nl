<HTML>
<HEAD>
<TITLE>
Jeremia 36
</TITLE>
</HEAD>
<BODY BGCOLOR="#FFFFFF">
<A HREF=jr1.htm TARGET="bijbeltekst">1</A>
<A HREF=jr2.htm TARGET="bijbeltekst">2</A>
<A HREF=jr3.htm TARGET="bijbeltekst">3</A>
<A HREF=jr4.htm TARGET="bijbeltekst">4</A>
<A HREF=jr5.htm TARGET="bijbeltekst">5</A>
<A HREF=jr6.htm TARGET="bijbeltekst">6</A>
<A HREF=jr7.htm TARGET="bijbeltekst">7</A>
<A HREF=jr8.htm TARGET="bijbeltekst">8</A>
<A HREF=jr9.htm TARGET="bijbeltekst">9</A>
<A HREF=jr10.htm TARGET="bijbeltekst">10</A>
<A HREF=jr11.htm TARGET="bijbeltekst">11</A>
<A HREF=jr12.htm TARGET="bijbeltekst">12</A>
<A HREF=jr13.htm TARGET="bijbeltekst">13</A>
<A HREF=jr14.htm TARGET="bijbeltekst">14</A>
<A HREF=jr15.htm TARGET="bijbeltekst">15</A>
<A HREF=jr16.htm TARGET="bijbeltekst">16</A>
<A HREF=jr17.htm TARGET="bijbeltekst">17</A>
<A HREF=jr18.htm TARGET="bijbeltekst">18</A>
<A HREF=jr19.htm TARGET="bijbeltekst">19</A>
<A HREF=jr20.htm TARGET="bijbeltekst">20</A>
<A HREF=jr21.htm TARGET="bijbeltekst">21</A>
<A HREF=jr22.htm TARGET="bijbeltekst">22</A>
<A HREF=jr23.htm TARGET="bijbeltekst">23</A>
<A HREF=jr24.htm TARGET="bijbeltekst">24</A>
<A HREF=jr25.htm TARGET="bijbeltekst">25</A>
<A HREF=jr26.htm TARGET="bijbeltekst">26</A>
<A HREF=jr27.htm TARGET="bijbeltekst">27</A>
<A HREF=jr28.htm TARGET="bijbeltekst">28</A>
<A HREF=jr29.htm TARGET="bijbeltekst">29</A>
<A HREF=jr30.htm TARGET="bijbeltekst">30</A>
<A HREF=jr31.htm TARGET="bijbeltekst">31</A>
<A HREF=jr32.htm TARGET="bijbeltekst">32</A>
<A HREF=jr33.htm TARGET="bijbeltekst">33</A>
<A HREF=jr34.htm TARGET="bijbeltekst">34</A>
<A HREF=jr35.htm TARGET="bijbeltekst">35</A>
36
<A HREF=jr37.htm TARGET="bijbeltekst">37</A>
<A HREF=jr38.htm TARGET="bijbeltekst">38</A>
<A HREF=jr39.htm TARGET="bijbeltekst">39</A>
<A HREF=jr40.htm TARGET="bijbeltekst">40</A>
<A HREF=jr41.htm TARGET="bijbeltekst">41</A>
<A HREF=jr42.htm TARGET="bijbeltekst">42</A>
<A HREF=jr43.htm TARGET="bijbeltekst">43</A>
<A HREF=jr44.htm TARGET="bijbeltekst">44</A>
<A HREF=jr45.htm TARGET="bijbeltekst">45</A>
<A HREF=jr46.htm TARGET="bijbeltekst">46</A>
<A HREF=jr47.htm TARGET="bijbeltekst">47</A>
<A HREF=jr48.htm TARGET="bijbeltekst">48</A>
<A HREF=jr49.htm TARGET="bijbeltekst">49</A>
<A HREF=jr50.htm TARGET="bijbeltekst">50</A>
<A HREF=jr51.htm TARGET="bijbeltekst">51</A>
<A HREF=jr52.htm TARGET="bijbeltekst">52</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>Het gebeurde ook in het <a href="kt-jr_36.html#1" target="kanttekeningen">vierde jaar van Jojakim,</a><sup>1)</sup> den zoon van Josia, den koning van Juda, <I>dat</I> dit woord tot Jeremia geschiedde van den HEERE, zeggende:
<TR><td valign=top><a name="2">2</a><td valign=top>Neem u een rol des <a href="kt-jr_36.html#2" target="kanttekeningen">boeks,</a><sup>2)</sup> en schrijf daarop al de woorden, die Ik tot u gesproken heb, over Israel, en over Juda, en over al de volken, van den dag aan, <I>dat</I> Ik tot u gesproken heb, van de dagen van <a href="kt-jr_36.html#3" target="kanttekeningen">Josia aan,</a><sup>3)</sup> tot op dezen dag.
<TR><td valign=top><a name="3">3</a><td valign=top><a href="kt-jr_36.html#4" target="kanttekeningen">Misschien</a><sup>4)</sup> <a href="kt-jr_36.html#5" target="kanttekeningen">zullen die van het huis van Juda horen</a><sup>5)</sup> al het <a href="kt-jr_36.html#6" target="kanttekeningen">kwaad,</a><sup>6)</sup> dat Ik hun gedenk te doen; opdat zij zich bekeren, een iegelijk van zijn bozen weg, en Ik hun ongerechtigheid en hun zonde vergeve.
<TR><td valign=top><a name="4">4</a><td valign=top>Toen riep Jeremia Baruch, den zoon van Nerija; en Baruch schreef uit den mond van Jeremia alle woorden des HEEREN, die Hij tot hem gesproken had, op een rol des boeks.
<TR><td valign=top><a name="5">5</a><td valign=top>En Jeremia gebood Baruch, zeggende: Ik ben <a href="kt-jr_36.html#7" target="kanttekeningen">opgehouden,</a><sup>7)</sup> ik zal in des HEEREN huis niet kunnen gaan.
<TR><td valign=top><a name="6">6</a><td valign=top>Zo ga gij henen, en lees in de rol, <I>in</I> dewelke gij uit mijn mond geschreven hebt, de woorden des HEEREN, voor de oren des volks, in des HEEREN huis, op den <a href="kt-jr_36.html#8" target="kanttekeningen">vastendag;</a><sup>8)</sup> en gij zult ze ook lezen voor de oren van gans Juda, die uit hun steden <a href="kt-jr_36.html#9" target="kanttekeningen">komen.</a><sup>9)</sup>
<TR><td valign=top><a name="7">7</a><td valign=top>Misschien zal hunlieder smeking voor des HEEREN aangezicht <a href="kt-jr_36.html#10" target="kanttekeningen">nedervallen,</a><sup>10)</sup> en zij zullen zich bekeren, een iegelijk van zijn bozen weg; want groot is de <a href="kt-jr_36.html#11" target="kanttekeningen">toorn en de grimmigheid,</a><sup>11)</sup> die de HEERE tegen dit volk heeft uitgesproken.
<TR><td valign=top><a name="8">8</a><td valign=top>En Baruch, de zoon van Nerija, deed naar alles, wat hem de profeet Jeremia geboden had, lezende in dat boek de woorden des HEEREN, <I>in</I> het huis des HEEREN.
<TR><td valign=top><a name="9">9</a><td valign=top>Want het geschiedde in het vijfde jaar van Jojakim, den zoon van Josia, den koning van Juda, in de <a href="kt-jr_36.html#12" target="kanttekeningen">negende maand,</a><sup>12)</sup> <I>dat</I> zij een vasten <a href="kt-jr_36.html#13" target="kanttekeningen">voor des HEEREN aangezicht uitriepen,</a><sup>13)</sup> allen volke te Jeruzalem, mitsgaders allen volke, die uit de steden van Juda te Jeruzalem <a href="kt-jr_36.html#14" target="kanttekeningen">kwamen.</a><sup>14)</sup>
<TR><td valign=top><a name="10">10</a><td valign=top>Zo las Baruch in dat boek de woorden van Jeremia <I>in</I> des HEEREN huis, in de <a href="kt-jr_36.html#15" target="kanttekeningen">kamer van Gemarja,</a><sup>15)</sup> den zoon van Safan, den <a href="kt-jr_36.html#16" target="kanttekeningen">schrijver,</a><sup>16)</sup> in het <a href="kt-jr_36.html#17" target="kanttekeningen">bovenste voorhof,</a><sup>17)</sup> <I>aan</I> de deur der <a href="kt-jr_36.html#18" target="kanttekeningen">nieuwe poort van het huis des HEEREN,</a><sup>18)</sup> voor de oren des gansen volks.
<TR><td valign=top><a name="11">11</a><td valign=top>Als nu Michaja, de zoon van Gemarja, den zoon van Safan, al de woorden des HEEREN uit dat boek gehoord had;
<TR><td valign=top><a name="12">12</a><td valign=top>Zo ging hij af ten huize des konings in de kamer des <a href="kt-jr_36.html#19" target="kanttekeningen">schrijvers;</a><sup>19)</sup> en ziet, aldaar zaten al de vorsten: Elisama, de schrijver, en Delaja, de zoon van Semaja, en <a href="kt-jr_36.html#20" target="kanttekeningen">Elnathan,</a><sup>20)</sup> de zoon van Achbor, en <a href="kt-jr_36.html#21" target="kanttekeningen">Gemarja,</a><sup>21)</sup> de zoon van Safan, en Zedekia, de zoon van Hananja, en al de vorsten.
<TR><td valign=top><a name="13">13</a><td valign=top>En Michaja <a href="kt-jr_36.html#22" target="kanttekeningen">maakte hun bekend al de woorden,</a><sup>22)</sup> die hij gehoord had, als Baruch uit dat boek las voor de oren des volks.
<TR><td valign=top><a name="14">14</a><td valign=top>Toen zonden al de vorsten Jehudi, den zoon van Nethanja, den zoon van Selemja, den zoon van Cuschi, tot Baruch, om te zeggen: De rol, waarin gij voor de oren des volks gelezen hebt, neem die in uw hand, en kom. Alzo nam Baruch, de zoon van Nerija, de rol in zijn hand, en kwam tot hen.
<TR><td valign=top><a name="15">15</a><td valign=top>En zij zeiden tot hem: Zit toch neder, en <a href="kt-jr_36.html#23" target="kanttekeningen">lees ze voor onze oren;</a><sup>23)</sup> en Baruch las voor hun oren.
<TR><td valign=top><a name="16">16</a><td valign=top>En het geschiedde, als zij al de woorden hoorden, <I>dat</I> zij verschrikten, <a href="kt-jr_36.html#24" target="kanttekeningen">de een tegen den ander;</a><sup>24)</sup> en zij zeiden tot Baruch: <a href="kt-jr_36.html#25" target="kanttekeningen">Voorzeker zullen wij al deze woorden</a><sup>25)</sup> den koning bekend maken.
<TR><td valign=top><a name="17">17</a><td valign=top>En zij vraagden Baruch, zeggende: Verklaar ons toch, hoe hebt gij al deze woorden uit zijn mond geschreven?
<TR><td valign=top><a name="18">18</a><td valign=top>En Baruch zeide tot hen: Uit zijn mond <a href="kt-jr_36.html#26" target="kanttekeningen">las hij tot mij al deze woorden,</a><sup>26)</sup> en ik schreef ze met <a href="kt-jr_36.html#27" target="kanttekeningen">inkt</a><sup>27)</sup> in dit <a href="kt-jr_36.html#28" target="kanttekeningen">boek.</a><sup>28)</sup>
<TR><td valign=top><a name="19">19</a><td valign=top>Toen zeiden de vorsten tot Baruch: Ga henen, verberg u, gij en Jeremia; en niemand wete, waar gijlieden zijt.
<TR><td valign=top><a name="20">20</a><td valign=top>Zij dan gingen in tot den koning in het <a href="kt-jr_36.html#29" target="kanttekeningen">voorhof;</a><sup>29)</sup> maar de rol <a href="kt-jr_36.html#30" target="kanttekeningen">legden zij weg</a><sup>30)</sup> in de kamer van Elisama, den schrijver; en zij verklaarden al die woorden voor de oren des konings.
<TR><td valign=top><a name="21">21</a><td valign=top>Toen zond de koning <a href="kt-jr_36.html#31" target="kanttekeningen">Jehudi,</a><sup>31)</sup> om de rol te <a href="kt-jr_36.html#32" target="kanttekeningen">halen;</a><sup>32)</sup> en hij haalde ze uit de kamer van Elisama, den schrijver; en Jehudi las ze voor de oren des konings, en voor de oren van al de vorsten, die <a href="kt-jr_36.html#33" target="kanttekeningen">omtrent den koning stonden.</a><sup>33)</sup>
<TR><td valign=top><a name="22">22</a><td valign=top>(De koning nu zat <I>in</I> het <a href="kt-jr_36.html#34" target="kanttekeningen">winterhuis</a><sup>34)</sup> in de <a href="kt-jr_36.html#35" target="kanttekeningen">negende maand;</a><sup>35)</sup> <a href="kt-jr_36.html#36" target="kanttekeningen">en er was <I>een vuur</I></a><sup>36)</sup> voor zijn aangezicht <a href="kt-jr_36.html#37" target="kanttekeningen">op den haard aangestoken.</a><sup>37)</sup>)
<TR><td valign=top><a name="23">23</a><td valign=top>En het geschiedde, als Jehudi drie <a href="kt-jr_36.html#38" target="kanttekeningen">stukken,</a><sup>38)</sup> of vier gelezen had, versneed <a href="kt-jr_36.html#39" target="kanttekeningen">hij ze</a><sup>39)</sup> met een <a href="kt-jr_36.html#40" target="kanttekeningen">schrijfmes,</a><sup>40)</sup> en wierp ze in het vuur, dat op den haard was, totdat de ganse rol verteerd was in het vuur, dat op den haard was.
<TR><td valign=top><a name="24">24</a><td valign=top>En zij verschrikten niet, en <a href="kt-jr_36.html#41" target="kanttekeningen">scheurden hun klederen niet,</a><sup>41)</sup> de koning noch al zijn <a href="kt-jr_36.html#42" target="kanttekeningen">knechten,</a><sup>42)</sup> die al deze woorden gehoord hadden.
<TR><td valign=top><a name="25">25</a><td valign=top>Hoewel ook Elnathan, en Delaja, en Gemarja bij den koning daarvoor spraken, dat hij de rol niet zou verbranden; <a href="kt-jr_36.html#43" target="kanttekeningen">doch hij hoorde naar hen niet.</a><sup>43)</sup>
<TR><td valign=top><a name="26">26</a><td valign=top>Daartoe gebood de koning aan Jerahmeel, den zoon van <a href="kt-jr_36.html#44" target="kanttekeningen">Hammelech,</a><sup>44)</sup> en Zeraja, den zoon van Azriel, en Selemja, den zoon van Abdeel, om den schrijver Baruch en den profeet Jeremia te <a href="kt-jr_36.html#45" target="kanttekeningen">vangen.</a><sup>45)</sup> Maar de HEERE had hen verborgen.
<TR><td valign=top><a name="27">27</a><td valign=top>Toen geschiedde des HEEREN woord tot Jeremia, nadat de koning de rol en de woorden, die Baruch geschreven had uit den mond van Jeremia, verbrand had, zeggende:
<TR><td valign=top><a name="28">28</a><td valign=top><a href="kt-jr_36.html#46" target="kanttekeningen">Neem u weder een andere rol,</a><sup>46)</sup> en schrijf daarop al de eerste woorden, die geweest zijn op de eerste rol, die Jojakim, de koning van Juda, verbrand heeft.
<TR><td valign=top><a name="29">29</a><td valign=top>En <a href="kt-jr_36.html#47" target="kanttekeningen">tot Jojakim,</a><sup>47)</sup> den koning van Juda, zult gij <a href="kt-jr_36.html#48" target="kanttekeningen">zeggen:</a><sup>48)</sup> Zo zegt de HEERE: Gij hebt deze rol verbrand, <a href="kt-jr_36.html#49" target="kanttekeningen">zeggende:</a><sup>49)</sup> Waarom hebt gij daarop geschreven, zeggende: De koning van Babel zal <a href="kt-jr_36.html#50" target="kanttekeningen">zekerlijk komen,</a><sup>50)</sup> en dit land verderven, en maken, dat mens en beest <a href="kt-jr_36.html#51" target="kanttekeningen">daarin ophouden?</a><sup>51)</sup>
<TR><td valign=top><a name="30">30</a><td valign=top>Daarom zegt de HEERE alzo van Jojakim, den koning van Juda: Hij zal <a href="kt-jr_36.html#52" target="kanttekeningen">geen hebben,</a><sup>52)</sup> die op Davids troon zitte; en zijn <a href="kt-jr_36.html#53" target="kanttekeningen">dood lichaam zal weggeworpen zijn,</a><sup>53)</sup> des daags in de hitte, en des nachts in de vorst.
<TR><td valign=top><a name="31">31</a><td valign=top>En Ik zal over hem, en over zijn zaad, en over zijn <a href="kt-jr_36.html#54" target="kanttekeningen">knechten hunlieder ongerechtigheid</a><sup>54)</sup> <a href="kt-jr_36.html#55" target="kanttekeningen">bezoeken;</a><sup>55)</sup> en Ik zal over hen, en over de inwoners van Jeruzalem, en over de mannen van Juda, al het kwaad brengen, dat Ik tot hen <a href="kt-jr_36.html#56" target="kanttekeningen">gesproken heb;</a><sup>56)</sup> maar zij hebben niet gehoord.
<TR><td valign=top><a name="32">32</a><td valign=top>Jeremia dan nam een andere rol, en gaf ze aan den schrijver Baruch, den zoon van Nerija; die schreef daarop, uit den mond van Jeremia, al de woorden des boeks, dat Jojakim, de koning van Juda, met vuur verbrand had; en tot dezelve werden nog veel dergelijke woorden toegedaan.
<TR><TH COLSPAN=2>
</TABLE>
<BR>
<HR>
</BODY>
</HTML>
