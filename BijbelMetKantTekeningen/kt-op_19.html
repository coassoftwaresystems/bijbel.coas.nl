<table border="0">
<tr><td valign="top"><a name="1"><b>1)</b><td><u>na dezen hoorde</u></tr>
<tr><td><td>
  Dat is, nadat het Roomse Babylon nu eindelijk, door een  bijzonder oordeel Gods, was verbrand en uitgeroeid, gelijk in  <a href="op_18.html" target="kanttekening_referentie">Openb. 18 </a>verhaald is.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>ener grote schare</u></tr>
<tr><td><td>
  Namelijk dergenen die met <font color="green">Christus</font> in den hemel triomferen, en  Zijn troon omringden, <a href="op_7.html#9" target="kanttekening_referentie">Openb. 7:9</a>; gelijk zij tot dezen lofzang  in <a href="op_18.html#20" target="kanttekening_referentie">Openb. 18:20</a>, door den engel worden vermaand.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>Halleluja,</u></tr>
<tr><td><td>
  Dat is, loofd God; een Hebreeuwse wijze van spreken, die in vele  psalmen voorkomt; welke in het Griekse en andere Kerken ook  behouden is, omdat zij zeer algemeen en bekend was, gelijk ook  het woord <font color="green">amen, hosanna, abba,</font> enz.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>de zaligheid,</u></tr>
<tr><td><td>
  Deze eigenschappen worden hier God niet toegewenst, daar Hij die  altijd heeft bezeten; maar worden in Hem erkend en geprezen,  omdat Hij die metterdaad nu voor een ieder had geopenbaard. Zie  dergelijke hiervoren <a href="op_5.html#12" target="kanttekening_referentie">Openb. 5:12</a>, en <a href="op_7.html#12" target="kanttekening_referentie">Openb. 7:12</a>, en elders  meer.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>waarachtig</u></tr>
<tr><td><td>
  Dat is, naar Zijn waarheid en rechtvaardigheid uitgevoerd; daar  Hij zulks tevoren den Zijnen had beloofd, en den vijanden Zijner  gemeente gedreigd. Zie <a href="ps_9.html#9" target="kanttekening_referentie">Ps. 9:9</a>.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>de grote hoer</u></tr>
<tr><td><td>
  Zie hiervoor <a href="op_17.html#1" target="kanttekening_referentie">Openb. 17:1</a>.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>ten tweeden maal:</u></tr>
<tr><td><td>
  Namelijk om aan te wijzen met hoe groten ernst zij zulks deden.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>in alle eeuwigheid.</u></tr>
<tr><td><td>
  Grieks <font color="green">in de eeuwigheden der eeuwigheden.</font>
</tr><tr><td>&nbsp;</tr>
<tr><td valign="top"><a name="9"><b>9)</b><td><u>de vier en twintig</u></tr>
<tr><td><td>
  Namelijk die met de vier dieren rondom den troon Gods waren.  Waarvan zie breder <a href="op_4.html#4" target="kanttekening_referentie">Openb. 4:4</a>,6, en <a href="op_5.html#8" target="kanttekening_referentie">Openb. 5:8</a>.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>uit den troon,</u></tr>
<tr><td><td>
  Namelijk van den hemel, waarvan meermalen hiervoor is gezegd. En  deze stem strekt daartoe, om alle dienstknechten Gods in hemel  en op aarde te vermanen tot een nieuwen lofzang over de  weldaden, die God Zijn gemeente in de laatste komst van <font color="green">Christus</font>  ten oordeel nu gaat bewijzen, gelijk uit de verklaring zal  blijken.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>gij al Zijn dienstknechten,</u></tr>
<tr><td><td>
  Namelijk niet alleen gelovigen in hemel en op aarde, maar ook  engelen, die zichzelf mededienstknechten der gelovigen erkennen  te zijn, hierna <a href="op_19.html#10" target="kanttekening_referentie">Openb. 19:10</a>, en <a href="op_22.html#9" target="kanttekening_referentie">Openb. 22:9</a>.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>grote schare,</u></tr>
<tr><td><td>
  Grieks <font color="green">vele.</font>
</tr><tr><td>&nbsp;</tr>
<tr><td valign="top"><a name="13"><b>13)</b><td><u>heeft als Koning</u></tr>
<tr><td><td>
  Dat is, nu komt de tijd dat Hij al Zijn vijanden onder onze  voeten gebracht hebbende, en het rijk van den antichrist, van  den satan en der wereld vernietigd hebbende, alleen zal heersen,  en zulks voor de gehele wereld zal betonen; <a href="1ko_15.html#24" target="kanttekening_referentie">1 Cor. 15:24</a>. Want  hoewel Hij altijd als koning heeft geheerst, zo is Zijn rijk  onder velen, door de tirannie dezer anderen, en door Zijn  verdraagzaamheid daarin, naar het oordeel der wereld, zeer  verduisterd geweest.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>de bruiloft des</u></tr>
<tr><td><td>
  Dat is, de nadere vereniging en volle verheerlijking der  gemeente van <font color="green">Christus</font> in den hemel met haren bruidegom <font color="green">Christus</font>  is nabij. Welke gelijkenis ook doorgaans elders wordt gebruikt.  Zie <a href="mk_2.html#19" target="kanttekening_referentie">Mark. 2:19</a>,20; <a href="jh_3.html#29" target="kanttekening_referentie">Joh. 3:29</a>; <a href="2ko_11.html#2" target="kanttekening_referentie">2 Cor. 11:2</a>; <a href="ef_5.html#23" target="kanttekening_referentie">Ef. 5:23</a>, enz.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>heeft zichzelve bereid.</u></tr>
<tr><td><td>
  Namelijk tot deze nadere vereniging en volle verheerlijking,  welke bereiding niet voortkomt uit haar natuurlijke krachten,  maar uit genade die haar van haar bruidegom is geschonken,  gelijk <a href="op_19.html#8" target="kanttekening_referentie">Openb. 19:8</a> uitwijst. Zie ook <a href="ez_16.html#3" target="kanttekening_referentie">Ezech. 16:3</a>, enz.; <a href="2ko_3.html#5" target="kanttekening_referentie">2 Cor.  3:5</a>; <a href="ef_5.html#26" target="kanttekening_referentie">Ef. 5:26</a>; <a href="fl_1.html#29" target="kanttekening_referentie">Filipp. 1:29</a>.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>zijn</u></tr>
<tr><td><td>
  Dat is, betekenen, gelijk hiervoor <a href="op_1.html#20" target="kanttekening_referentie">Openb. 1:20</a>, en <a href="op_17.html#15" target="kanttekening_referentie">Openb.  17:15</a>,18. 17 de rechtvaardigmakingen Of, <font color="green">rechtvaardigheden,</font>  namelijk niet waardoor wij in onszelf, maar waardoor wij voor  God rechtvaardig zijn, welke is de rechtvaardigheid van  <font color="green">Christus,</font> die ons door het geloof wordt toegerekend; <a href="2ko_5.html#21" target="kanttekening_referentie">2 Cor.  5:21</a>. En is als een zuiver wit kleed, waardoor onze naaktheid  voor Gods aangezicht wordt bedekt. Zie <a href="rm_13.html#14" target="kanttekening_referentie">Rom. 13:14</a>; <a href="1ko_1.html#30" target="kanttekening_referentie">1 Cor. 1:30</a>;  <a href="gl_3.html#27" target="kanttekening_referentie">Gal. 3:27</a>, en hiervoor <a href="op_7.html#13" target="kanttekening_referentie">Openb. 7:13</a>, waaruit de heiligmaking des  Geestes haar oorsprong heeft, die hiernamaals in ons ook zal  volmaakt worden.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>die geroepen zijn</u></tr>
<tr><td><td>
  Namelijk met een roeping naar Gods voornemen; want die heeft Hij  gerechtvaardigd en verheerlijkt; <a href="rm_8.html#30" target="kanttekening_referentie">Rom. 8:30</a>. Anderszins, zo zijn  er ook geroepen tot deze bruiloft, met de uitwendige roeping,  die daarna buiten zullen geworpen worden. Zie <a href="mt_22.html#11" target="kanttekening_referentie">Matth. 22:11</a>, enz.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>tot het avondmaal</u></tr>
<tr><td><td>
  Alzo genoemd, omdat de bruiloften des avonds bij de ouden  plachten gehouden te worden; <a href="mt_25.html#1" target="kanttekening_referentie">Matth. 25:1</a>, en dat ze hier zal  beginnen op het einde der wereld of ten uitersten dage.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>Deze zijn de</u></tr>
<tr><td><td>
  Namelijk waardoor ons deze zaligheid wordt beloofd, die wij  derhalve met een vast geloof moeten aannemen, en waarvan wij de  volbrenging te zijner tijd moeten verwachten.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>om hem te aanbidden,</u></tr>
<tr><td><td>
  Namelijk daartoe uit menselijke zwakheid bewogen zijnde, zo door  de heerlijkheid des engels, als door de aangename verkondiging,  die hij deed van de komst der bruiloft des Lams, gelijk in  Cornelius dergelijke aan Petrus is geschied; <a href="hd_10.html#25" target="kanttekening_referentie">Hand. 10:25</a>. En  hoewel Johannes dezen engel voor God zelf niet hield, nochtans,  omdat deze eer de maat te buiten ging, en iets goddelijks scheen  te hebben, zo heeft de engel deze geweigerd aan te nemen, zo  hier als hierna <a href="op_22.html#9" target="kanttekening_referentie">Openb. 22:9</a>; gelijk ook de dienst der engelen  van Paulus in het algemeen wordt verboden; <a href="ko_2.html#18" target="kanttekening_referentie">Col. 2:18</a>.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>aanbid God.</u></tr>
<tr><td><td>
  Namelijk wien deze eer der ware aanbidding alleen toekomt;  <a href="mt_4.html#10" target="kanttekening_referentie">Matth. 4:10</a>.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>is de geest der profetie.</u></tr>
<tr><td><td>
  Dat is, eenzelfde zaak met den geest der profetie en van een  waardigheid. Waaruit hij bewijst dat zij beide dienstknechten  van <font color="green">Jezus Christus</font> zijn, terwijl hij den geest der profetie had  ontvangen om Johannes dit te melden, <a href="op_1.html#1" target="kanttekening_referentie">Openb. 1:1</a>, en Johannes  insgelijks om dit voor de gemeente van <font color="green">Christus'</font> wege te  betuigen.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>En ik zag</u></tr>
<tr><td><td>
  Hier begint het laatste deel van dit hoofdstuk, waarin Johannes,  in een nieuw gezicht, de komst van <font color="green">Christus</font> wordt vertoond, om  Zijn gemeente ten enenmale te verlossen, en den antichrist, met  al zijn aanhang, en alle andere vijanden der gemeenten ten  enenmale teniet te doen, gelijk uit het inzien van dit gehele  verhaal blijkt. Doch sommigen menen dat hier beschreven wordt  ene andere komst van <font color="green">Christus</font> door Zijn Geest en kracht, die  Zijn laatste komst nog zou voorafgaan, waarin de Joden zouden  bekeerd worden, en de overige gemeenten hier in deze wereld, met  de Joden verenigd zijnde, over al haar vijanden zou triomferen  en een vreedzaam rijk genieten. Maar dit gevoelen kan niet  bestaan met hetgeen hier gezegd wordt <a href="op_19.html#20" target="kanttekening_referentie">Openb. 19:20</a>, dat in deze  komst het beest en de valse profeet levend zijn geworpen in den  poel des vuurs, hetwelk eerst in de laatste komst van <font color="green">Christus</font>  zal geschieden, gelijk ook de apostel uitdrukkelijk getuigt 2  Thess. 2:8; en ook omdat in deze komst van <font color="green">Christus,</font> waarvan in  <a href="op_19.html" target="kanttekening_referentie">Openb. 19 </a>wordt gesproken, de bruiloft van het Lam met Zijn  bruid wordt gezegd te zullen geschieden, welke is de vereniging  der gemeente van <font color="green">Christus</font> ten uiterste dage met <font color="green">Christus</font> haar  bruidegom; <a href="mt_25.html#1" target="kanttekening_referentie">Matth. 25:1</a>,13. Waarbij nog komt, dat de staat der  Kerk van <font color="green">Christus</font> voor zijn laatste komst doorgaans in de  Schrift wordt beschreven, geheel anders te zullen zijn op de  aarde dan dezen menen; gelijk breder aangetekend wordt <a href="op_20.html#1" target="kanttekening_referentie">Openb.  20:1</a>.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>den hemel geopend;</u></tr>
<tr><td><td>
  Namelijk om <font color="green">Christus</font> als den oppersten rechter en oversten den  weg te openen, om met al Zijn hemelse heirscharen af te dalen  tot verlossing Zijner gemeente, en tot straf van al Zijn en haar  vijanden. Zie <a href="mt_24.html#30" target="kanttekening_referentie">Matth. 24:30</a>, en <a href="mt_25.html#31" target="kanttekening_referentie">Matth. 25:31</a>; <a href="1th_4.html#16" target="kanttekening_referentie">1 Thess. 4:16</a>; 2  Thess. 1:7; <a href="jd_14.html" target="kanttekening_referentie">Jud.:14, </a>enz.
</tr><tr><td>&nbsp;</tr>
<tr><td valign="top"><a name="25"><b>25)</b><td><u>een wit paard,</u></tr>
<tr><td><td>
  Namelijk tot een teken van Zijn heerlijkheid en overwinning;  gelijk hier voor <a href="op_6.html#2" target="kanttekening_referentie">Openb. 6:2</a> vertoond is, doch tot een ander  doel. Waarvan zie daar de aantekeningen.
</tr><tr><td>&nbsp;</tr>
<tr><td valign="top"><a name="26"><b>26)</b><td><u>Getrouw en</u></tr>
<tr><td><td>
  Namelijk in het doen en uitvoeren van Zijn beloften en  dreigementen.
</tr><tr><td>&nbsp;</tr>
<tr><td valign="top"><a name="27"><b>27)</b><td><u>voert krijg in</u></tr>
<tr><td><td>
  Namelijk niet alleen tot bescherming van de Zijnen, maar ook tot  rechtvaardige straf Zijner vijanden; <a href="rm_2.html#5" target="kanttekening_referentie">Rom. 2:5</a>,6.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>als een vlam vuurs,</u></tr>
<tr><td><td>
  Namelijk gelijk <a href="op_1.html#14" target="kanttekening_referentie">Openb. 1:14</a>, waardoor Hij alles doorziet, en Hem  niets verborgen is.
</tr><tr><td>&nbsp;</tr>
<tr><td valign="top"><a name="29"><b>29)</b><td><u>vele koninklijke</u></tr>
<tr><td><td>
  Namelijk in elkander gevlochten tot een teken van Zijn  menigvuldige heerschappij, ook boven den draak, en het beest met  de zeven hoofden en tien gekroonde hoornen. Want Hij is koning  der koningen en Heer der heren; <a href="op_19.html#16" target="kanttekening_referentie">Openb. 19:16</a>.
</tr><tr><td>&nbsp;</tr>
<tr><td valign="top"><a name="30"><b>30)</b><td><u>een naam geschreven,</u></tr>
<tr><td><td>
  Namelijk de eigen Zoon van den oneindigen Vader, wiens  eigenschap niemand ten volle verstaat, dan Hijzelf; <a href="jh_1.html#18" target="kanttekening_referentie">Joh. 1:18</a>.  Want hoewel ons ook zulks is geopenbaard, en Zijn naam ook  <a href="op_19.html#13" target="kanttekening_referentie">Openb. 19:13</a> wordt verklaard, zo kan nochtans geen schepsel dit  volkomen begrijpen, omdat deze geboorte onuitsprekelijk en  eeuwig is.
</tr><tr><td>&nbsp;</tr>
<tr><td valign="top"><a name="31"><b>31)</b><td><u>wist, dan Hijzelf.</u></tr>
<tr><td><td>
  Of <font color="green">en kende.</font>
</tr><tr><td>&nbsp;</tr>
<tr><td valign="top"><a name="32"><b>32)</b><td><u>met bloed</u></tr>
<tr><td><td>
  Namelijk zo ten opzichte van Zijn lijden voor ons, als ten  aanzien van het bloed Zijner vijanden, waarmee Zijn kleed in  deze slachting geverfd was. Zie hierna <a href="op_19.html#15" target="kanttekening_referentie">Openb. 19:15</a>; <a href="js_63.html#1" target="kanttekening_referentie">Jes. 63:1</a>,  enz.
</tr><tr><td>&nbsp;</tr>
<tr><td valign="top"><a name="33"><b>33)</b><td><u>geverfd was;</u></tr>
<tr><td><td>
  Grieks <font color="green">ingedoopt.</font>
</tr><tr><td>&nbsp;</tr>
<tr><td valign="top"><a name="34"><b>34)</b><td><u>het Woord Gods.</u></tr>
<tr><td><td>
  Zie hiervan de aantekeningen op <a href="jh_1.html#1" target="kanttekening_referentie">Joh. 1:1</a>.
</tr><tr><td>&nbsp;</tr>
<tr><td valign="top"><a name="35"><b>35)</b><td><u>de heirlegers</u></tr>
<tr><td><td>
  Dat is, de heilige engelen, met welker heirkrachten Hij omringd  zal komen en de heilige zielen, die met Hem zullen nederdalen,  om met haar lichamen weder verenigd te worden, en dan ook deze  triomf van <font color="green">Christus</font> deelachtig te zijn. Zie <a href="2ko_5.html#8" target="kanttekening_referentie">2 Cor. 5:8</a>,9,10.
</tr><tr><td>&nbsp;</tr>
<tr><td valign="top"><a name="36"><b>36)</b><td><u>met wit en rein</u></tr>
<tr><td><td>
  Namelijk om hun zuiverheid en heerlijkheid te kennen te geven,  als die komen zullen om te triomferen met <font color="green">Christus</font> hun hoofd,  wiens kleed alleen met bloed over deze slachting geverfd is, en  die alleen met een zwaard en ijzeren roede gewapend is, omdat de  eer van deze overwinning Hem alleen toekomt. Zie <a href="js_63.html#1" target="kanttekening_referentie">Jes. 63:1</a>, enz.  en hierna <a href="op_19.html#21" target="kanttekening_referentie">Openb. 19:21</a>.
</tr><tr><td>&nbsp;</tr>
<tr><td valign="top"><a name="37"><b>37)</b><td><u>uit Zijn mond</u></tr>
<tr><td><td>
  Zie van dit zwaard de verklaring <a href="op_19.html#21" target="kanttekening_referentie">Openb. 19:21</a>.
</tr><tr><td>&nbsp;</tr>
<tr><td valign="top"><a name="38"><b>38)</b><td><u>de heidenen slaan</u></tr>
<tr><td><td>
  Of <font color="green">volken;</font> dat is, al de vijanden Zijner gemeente, die met den  antichrist tegen <font color="green">Christus</font> en Zijn rijk zullen aanspannen. Zie  hiervoren <a href="op_2.html#26" target="kanttekening_referentie">Openb. 2:26</a>,27, waar deze plaats van den tweeden psalm  ook op de leden van <font color="green">Christus</font> wordt gepast.
</tr><tr><td>&nbsp;</tr>
<tr><td valign="top"><a name="39"><b>39)</b><td><u>met een ijzeren</u></tr>
<tr><td><td>
  Namelijk om die te vermorzelen als aarden vaten, dewijl zij zich  door den staf van Zijn woord niet hebben laten leiden.
</tr><tr><td>&nbsp;</tr>
<tr><td valign="top"><a name="40"><b>40)</b><td><u>Hij treedt den</u></tr>
<tr><td><td>
  Dat is, vertreedt en verplettert de vijanden Gods, gelijk de  druiven in een wijnpersbak van een sterk man gemakkelijk  vertreden en vermorzeld worden. Zie hiervoor <a href="op_14.html#20" target="kanttekening_referentie">Openb. 14:20</a>; <a href="js_63.html#3" target="kanttekening_referentie">Jes.  63:3</a>, waar deze gelijkenis van <font color="green">Christus</font> ook wordt gebruikt. Zie  ook dergelijke in de Klaagliederen <a href="jr_1.html#15" target="kanttekening_referentie">Jer. 1:15</a>.
</tr><tr><td>&nbsp;</tr>
<tr><td valign="top"><a name="41"><b>41)</b><td><u>op <i>Zijn</i> kleed</u></tr>
<tr><td><td>
  Dat is, op Zijn kleed hangende op Zijn dij, dat is, openlijk  voor de ogen van een ieder, gelijk het kleed op de dij eens mans  die te paard zit, meest gezien wordt, en meest openbaar is.
</tr><tr><td>&nbsp;</tr>
<tr><td valign="top"><a name="42"><b>42)</b><td><u>Koning der koningen,</u></tr>
<tr><td><td>
  Welke titel door Paulus God den Vader wordt gegeven, <a href="1tm_6.html#15" target="kanttekening_referentie">1 Tim.  6:15</a>, en hiervoor ook <font color="green">Christus,</font> <a href="op_17.html#14" target="kanttekening_referentie">Openb. 17:14</a>, als die niet  alleen een naam boven alle namen van God Zijn Vader heeft  ontvangen, maar ook van eeuwigheid Gode evengelijk, en in de  gestalte Gods was. Zie <a href="jh_10.html#29" target="kanttekening_referentie">Joh. 10:29</a>,30; <a href="fl_2.html#6" target="kanttekening_referentie">Filipp. 2:6</a>.
</tr><tr><td>&nbsp;</tr>
<tr><td valign="top"><a name="43"><b>43)</b><td><u>staande in de zon;</u></tr>
<tr><td><td>
  Namelijk om de gehele lucht door gehoord te worden; gelijk de  herauten in hoge en luchtige plaatsen den last van hun oversten  kapitein plegen te verkondigen, om door ieder gehoord te kunnen  worden.
</tr><tr><td>&nbsp;</tr>
<tr><td valign="top"><a name="44"><b>44)</b><td><u>tot al de vogelen,</u></tr>
<tr><td><td>
  Een figuurlijke manier van spreken, genomen uit <a href="jr_12.html#9" target="kanttekening_referentie">Jer. 12:9</a>, en  <a href="ez_39.html#17" target="kanttekening_referentie">Ezech. 39:17</a>, waardoor een overgrote nederlaag der vijanden Gods  wordt te kennen gegeven, waarvan de dode en verslagene lichamen  tot een prooi van de wilde vogels en wrede gedierten gelaten  worden. Maar deze zullen hier na deze slachting Gods, in het dal  Armageddon, <a href="op_16.html#16" target="kanttekening_referentie">Openb. 16:16</a>, tot een prooi der duivelen en der hel  overgegeven worden, gelijk <a href="op_19.html#20" target="kanttekening_referentie">Openb. 19:20</a> wordt verklaard.
</tr><tr><td>&nbsp;</tr>
<tr><td valign="top"><a name="45"><b>45)</b><td><u>het avondmaal des</u></tr>
<tr><td><td>
  Dat is, hetwelk God in Zijn toorn over deze Zijn vijanden voor u  bereid heeft.
</tr><tr><td>&nbsp;</tr>
<tr><td valign="top"><a name="46"><b>46)</b><td><u>der koningen,</u></tr>
<tr><td><td>
  Namelijk die den antichrist nog zullen aanhangen en voorstaan,  en met hem tegen <font color="green">Christus</font> zullen aanspannen, gelijk in <a href="op_19.html#19" target="kanttekening_referentie">Openb.  19:19</a> wordt verklaard. Want enige dezer koningen zullen deze  hoer ook haten, en haar naakt stellen, en haar vlees eten, en  haar verbranden; <a href="op_17.html#16" target="kanttekening_referentie">Openb. 17:16</a>.
</tr><tr><td>&nbsp;</tr>
<tr><td valign="top"><a name="47"><b>47)</b><td><u>der oversten over</u></tr>
<tr><td><td>
  Dat is, van alle soorten van krijgslieden, waaruit een groot  leger placht te bestaan.
</tr><tr><td>&nbsp;</tr>
<tr><td valign="top"><a name="48"><b>48)</b><td><u>ik zag het beest,</u></tr>
<tr><td><td>
  Dat is, den antichrist zelf, die het hoofd van dit leger was, en  die zijn drie onreine geesten had gezonden tot de koningen der  aarde, om hen tot dezen laatsten krijg tegen <font color="green">Christus</font> en Zijn  Kerk op te maken. Waarvan zie hiervoor <a href="op_16.html#13" target="kanttekening_referentie">Openb. 16:13</a>,14.
</tr><tr><td>&nbsp;</tr>
<tr><td valign="top"><a name="49"><b>49)</b><td><u>werd gegrepen,</u></tr>
<tr><td><td>
  Namelijk door <font color="green">Christus'</font> macht, en dat levend, gelijk in het  vervolg uitgedrukt staat.
</tr><tr><td>&nbsp;</tr>
<tr><td valign="top"><a name="50"><b>50)</b><td><u>de valse profeet,</u></tr>
<tr><td><td>
  Waarvan zie <a href="op_16.html#13" target="kanttekening_referentie">Openb. 16:13</a>, en door deze tweede wordt de  geestelijke en wereldse heerschappij van den antichrist met al  zijn bisschoppelijke en gewapende medehelpers verstaan, die  vooral door <font color="green">Christus</font> met de hoogste straffen zullen worden  gestraft, daar de andere verleide aardse en wereldse mensen ook  wel hun straf, doch minder, zullen dragen. Hetwelk met deze twee  soorten van doding door den poel des vuurs, en door het zwaard  wordt uitgedrukt. Zie dergelijke <a href="mt_5.html#22" target="kanttekening_referentie">Matth. 5:22</a>.
</tr><tr><td>&nbsp;</tr>
<tr><td valign="top"><a name="51"><b>51)</b><td><u>met sulfer brandt.</u></tr>
<tr><td><td>
  Dit wordt daarbij gevoegd, omdat sulfer of zwavel uitnemend  scherpe en zeer doordringende hitte geeft; waardoor de zwaarste  pijn der hel wordt afgebeeld.
</tr><tr><td>&nbsp;</tr>
<tr><td valign="top"><a name="52"><b>52)</b><td><u>hetwelk uit Zijn</u></tr>
<tr><td><td>
  Dat is, door het vonnis dat Hij tegen hen zal vellen, waarvan de  engelen uitvoerders zullen zijn, <a href="mt_13.html#41" target="kanttekening_referentie">Matth. 13:41</a>; welke straf ook  eeuwig zal zijn, gelijk hiervoor <a href="op_14.html#9" target="kanttekening_referentie">Openb. 14:9</a>,10,11, betuigd is,  en <a href="mt_25.html#41" target="kanttekening_referentie">Matth. 25:41</a> van alle vervloekten ook betuigd wordt.
</tr><tr><td>&nbsp;</tr>
</table>
