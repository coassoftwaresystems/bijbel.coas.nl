<table border="0">
<tr><td valign="top"><a name="1"><b>1)</b><td><u>zullen wij dan zeggen?</u></tr>
<tr><td><td>
  Deze tegenwerping rijst uit hetgeen Paulus in de <a href="rm_5.html#20" target="kanttekening_referentie">Rom. 5:20</a>,21  had gezegd.
</tr><tr><td>&nbsp;</tr>
<tr><td valign="top"><a name="2"><b>2)</b><td><u>in de zonde blijven,</u></tr>
<tr><td><td>
  Dat is, onder de heerschappij der verdorvenheid, die in ons nog  overig is, <a href="rm_7.html#14" target="kanttekening_referentie">Rom. 7:14</a>. Of, in allerlei zonde, die in de wereld de  overhand heeft.
</tr><tr><td>&nbsp;</tr>
<tr><td valign="top"><a name="3"><b>3)</b><td><u>te meerder worde?</u></tr>
<tr><td><td>
  Namelijk gelijk in <a href="rm_5.html#20" target="kanttekening_referentie">Rom. 5:20</a>,21 schijnt betuigd te zijn; hetwelk  aldaar verklaard is.
</tr><tr><td>&nbsp;</tr>
<tr><td valign="top"><a name="4"><b>4)</b><td><u>Dat zij verre.</u></tr>
<tr><td><td>
  De apostel verwerpt met deze woorden zulk gevolg, als het  antwoord onwaardig, en bewijst het tegendeel, dat wij in de  zonde niet moeten blijven.
</tr><tr><td>&nbsp;</tr>
<tr><td valign="top"><a name="5"><b>5)</b><td><u>die der zonde gestorven zijn,</u></tr>
<tr><td><td>
  Dat is, wij die van de heersende macht der inwonende zonde door  <font color="green">Christus'</font> Geest verlost zijn, <a href="rm_6.html#6" target="kanttekening_referentie">Rom. 6:6</a>,7; want der zonde sterven  betekent in de Schrift des Nieuwen Testaments de zonde in ons  geen leven laten hebben, dat is, niet leven onder de macht en  heerschappij der zonde.
</tr><tr><td>&nbsp;</tr>
<tr><td valign="top"><a name="6"><b>6)</b><td><u>in dezelve leven?</u></tr>
<tr><td><td>
  Dat is, de zonde haar leven en kracht laten, en in ons de  overhand laten hebben.
</tr><tr><td>&nbsp;</tr>
<tr><td valign="top"><a name="7"><b>7)</b><td><u>in Christus Jezus gedoopt zijn,</u></tr>
<tr><td><td>
  Namelijk om te betuigen onze gemeenschap, die wij met <font color="green">Christus</font>  hebben door het geloof.
</tr><tr><td>&nbsp;</tr>
<tr><td valign="top"><a name="8"><b>8)</b><td><u>in Zijn dood gedoopt zijn?</u></tr>
<tr><td><td>
  Dat is, door de doop verzekerd worden dat wij gemeenschap hebben  aan Zijnen dood, waardoor niet alleen onze zonden voor God  verzoend zijn, maar ook de Heilige Geest is verworven, door  wiens werking de verdorvenheid, die in ons is, haar leven of  heersende kracht is benomen, hetwelk is de eerste trap onzer  wedergeboorte; <a href="tt_3.html#5" target="kanttekening_referentie">Tit. 3:5</a>,6. De apostel schijnt hier te zien op de  wijze van dopen, in de warme Oosterse landen veel gebruikelijk,  waar de mensen geheel in het water ingedoopt werden, een weinig  tijds onder het water bleven, en daarna uit het water oprezen;  en aan te wijzen, dat deze indoping en blijven in het water ene  afbeelding is van <font color="green">Christus'</font> dood en begrafenis, en het oprijzen  uit het water van Zijne verrijzenis. Hetwelk ook op onze wijze  van dopen door besprenging wel kan gepast worden.
</tr><tr><td>&nbsp;</tr>
<tr><td valign="top"><a name="9"><b>9)</b><td><u>met Hem begraven,</u></tr>
<tr><td><td>
  Dit is de tweede trap onzer wedergeboorte, die ons door den doop  wordt verzegeld, namelijk de toeneming en volharding in de  doding der zonde in ons, gelijk de begrafenis ene volharding was  van den dood van <font color="green">Christus,</font> <a href="rm_6.html#6" target="kanttekening_referentie">Rom. 6:6</a>.
</tr><tr><td>&nbsp;</tr>
<tr><td valign="top"><a name="10"><b>10)</b><td><u>tot de heerlijkheid des Vaders,</u></tr>
<tr><td><td>
  Grieks <font color="green">dia;</font> welk woord meest betekent <font color="green">door;</font> dat is door de  heerlijkheid des Vaders; doch wordt ook somwijlen voor <font color="green">tot</font>  genomen, hetwelk hier best past. Zie <a href="2pt_1.html#3" target="kanttekening_referentie">2 Petr. 1:3</a>.
</tr><tr><td>&nbsp;</tr>
<tr><td valign="top"><a name="11"><b>11)</b><td><u>alzo ook wij</u></tr>
<tr><td><td>
  Dit is de derde trap onzer wedergeboorte, die wij door de kracht  der opstanding van <font color="green">Christus</font> ontvangen, en ons door den doop  wordt betekend en verzegeld; namelijk dat wij kracht ontvangen  hebben om voortaan in nieuwheid des levens, dat is in heiligheid  en reinigheid te wandelen; <a href="ef_5.html#26" target="kanttekening_referentie">Ef. 5:26</a>,27.
</tr><tr><td>&nbsp;</tr>
<tr><td valign="top"><a name="12"><b>12)</b><td><u>een plant geworden zijn</u></tr>
<tr><td><td>
  Of, <font color="green">tezamen geplant zijn;</font> ene gelijkenis, genomen van een ent,  die in een jeugdigen boom ingegrift wordt, welke tot &eacute;&eacute;ne plant  wordt met den boom en het sap des levens en der vruchtbaarheid  uit hem trekt. Alzo, wil hij zeggen, die met <font color="green">Christus,</font> als de  stam, door het geloof zijn verenigd [waarvan de doop ook een  teken is, <a href="gl_3.html#27" target="kanttekening_referentie">Gal. 3:27</a>], die verkrijgen door den Geest van <font color="green">Christus</font>  de kracht niet alleen om de zonden te doden en allengskens te  begraven, maar ook om in nieuwheid des levens meer en meer op te  staan en ter ere Gods heiliglijk te leven; <a href="jh_15.html#1" target="kanttekening_referentie">Joh. 15:1</a>.
</tr><tr><td>&nbsp;</tr>
<tr><td valign="top"><a name="13"><b>13)</b><td><u>onze oude mens</u></tr>
<tr><td><td>
  Alzo noemt hij de aangeboren blindheid en verdorvenheid des  mensen, die wij van den eersten mens erven, die hij elders ook  <font color="green">vlees</font> noemt, gesteld tegen den nieuwen mens, die bestaat in  kennis, heiligheid en rechtvaardigheid; <a href="ef_4.html#22" target="kanttekening_referentie">Ef. 4:22</a>; <a href="ko_3.html#9" target="kanttekening_referentie">Col. 3:9</a>.
</tr><tr><td>&nbsp;</tr>
<tr><td valign="top"><a name="14"><b>14)</b><td><u>met <i>Hem</i> gekruisigd is,</u></tr>
<tr><td><td>
  Dewijl <font color="green">Christus</font> onze zonden aan het kruis op zich geladen heeft,  niet alleen om die te verzoenen, maar ook om dezelve te niet te  doen, gelijk volgt. Zie ook <a href="hb_9.html#14" target="kanttekening_referentie">Hebr. 9:14</a>,26,28.
</tr><tr><td>&nbsp;</tr>
<tr><td valign="top"><a name="15"><b>15)</b><td><u>het lichaam der zonde</u></tr>
<tr><td><td>
  Dat is, de gehele massa of samenvoeging van deze verdorvenheid,  welke is als een onzuiver lichaam, dat vele onzuivere leden  heeft; <a href="ko_2.html#11" target="kanttekening_referentie">Col. 2:11</a>, en <a href="ko_3.html#5" target="kanttekening_referentie">Col. 3:5</a>.
</tr><tr><td>&nbsp;</tr>
<tr><td valign="top"><a name="16"><b>16)</b><td><u>te niet gedaan worde,</u></tr>
<tr><td><td>
  Dit lichaam der zonde is wel van <font color="green">Christus</font> geheel teniet gedaan,  zoveel Zijne verdiensten aangaat, en is ook door Zijnen Geest in  de wedergeborenen de kracht van heersen benomen, <a href="rm_6.html#12" target="kanttekening_referentie">Rom. 6:12</a>,14,  maar moet allengskens meer en meer in ons vernietigd worden door  denzelfden Geest, met nadere toe&euml;igening van den dood van  <font color="green">Christus,</font> gelijk Paulus daartoe de wedergeborenen vermaant, <a href="rm_8.html#13" target="kanttekening_referentie">Rom.  8:13</a>, en <a href="rm_12.html#2" target="kanttekening_referentie">Rom. 12:2</a>; <a href="ef_4.html#22" target="kanttekening_referentie">Ef. 4:22</a>; <a href="ko_3.html#9" target="kanttekening_referentie">Col. 3:9</a>, totdat dezelve in ons  namaals geheel zal vernietgigd worden; <a href="hb_4.html#10" target="kanttekening_referentie">Hebr. 4:10</a>.
</tr><tr><td>&nbsp;</tr>
<tr><td valign="top"><a name="17"><b>17)</b><td><u>niet meer de zonde dienen.</u></tr>
<tr><td><td>
  Namelijk gelijk wij deden v&oacute;&oacute;r onze wedergeboorte. Zie van dezen  dienst der zonde nader verklaring <a href="rm_6.html#16" target="kanttekening_referentie">Rom. 6:16</a>,17,18,19.
</tr><tr><td>&nbsp;</tr>
<tr><td valign="top"><a name="18"><b>18)</b><td><u>die gestorven is,</u></tr>
<tr><td><td>
  Dit is ene rede, genomen van de gelijkenis van een dood mens,  die de werken van levenden niet meer doet en aan gene diensten  meer is verbonden, waaraan hij in zijn leven verbonden was.
</tr><tr><td>&nbsp;</tr>
<tr><td valign="top"><a name="19"><b>19)</b><td><u>gerechtvaardigd van de zonde.</u></tr>
<tr><td><td>
  Dat is, van hare macht vrijgemaakt of verlost. Want hier wordt  eigenlijk niet gesproken van de vergeving der zonden, gelijk in  de vijf voorgaande hoofdstukken, maar van de vernietiging van de  macht der zonde; ene gelijkenis, genomen van een mens, die van  den rechter gerechtvaardigd of vrijgesproken zijnde, ook meteen  van de banden verlost en vrijgelaten wordt.
</tr><tr><td>&nbsp;</tr>
<tr><td valign="top"><a name="20"><b>20)</b><td><u>met Christus gestorven zijn,</u></tr>
<tr><td><td>
  Zie de aantekeningen <a href="rm_6.html#3" target="kanttekening_referentie">Rom. 6:3</a>,4.
</tr><tr><td>&nbsp;</tr>
<tr><td valign="top"><a name="21"><b>21)</b><td><u>met Hem zullen leven;</u></tr>
<tr><td><td>
  Namelijk in dit leven een geestelijk leven, en hiernamaals het  eeuwige leven. Zie <a href="rm_8.html#10" target="kanttekening_referentie">Rom. 8:10</a>,11; <a href="ef_2.html#5" target="kanttekening_referentie">Ef. 2:5</a>; <a href="ko_2.html#13" target="kanttekening_referentie">Col. 2:13</a>, en <a href="ko_3.html#1" target="kanttekening_referentie">Col.  3:1</a>,2,3,4.
</tr><tr><td>&nbsp;</tr>
<tr><td valign="top"><a name="22"><b>22)</b><td><u>heerst niet meer over Hem.</u></tr>
<tr><td><td>
  Dat is, heeft gene macht meer over Hem.
</tr><tr><td>&nbsp;</tr>
<tr><td valign="top"><a name="23"><b>23)</b><td><u>der zonde</u></tr>
<tr><td><td>
  Namelijk tot verzoening en vernietiging derzelve.
</tr><tr><td>&nbsp;</tr>
<tr><td valign="top"><a name="24"><b>24)</b><td><u>eenmaal gestorven;</u></tr>
<tr><td><td>
  Want door &eacute;&eacute;ne offerande heeft hij in eeuwigheid volmaakt die  geheiligd worden; <a href="hb_10.html#14" target="kanttekening_referentie">Hebr. 10:14</a>.
</tr><tr><td>&nbsp;</tr>
<tr><td valign="top"><a name="25"><b>25)</b><td><u>Gode.</u></tr>
<tr><td><td>
  Dat is, bij God en ter heerlijkheid Gods, tot Zijne rechterhand  gezet zijnde.
</tr><tr><td>&nbsp;</tr>
<tr><td valign="top"><a name="26"><b>26)</b><td><u>der zonde dood zijt,</u></tr>
<tr><td><td>
  Dat is, der zonde gestorven zijt. Zie de aantekeningen <a href="rm_6.html#2" target="kanttekening_referentie">Rom. 6:2</a>.
</tr><tr><td>&nbsp;</tr>
<tr><td valign="top"><a name="27"><b>27)</b><td><u>Gode levende zijt</u></tr>
<tr><td><td>
  Dat is, de kracht hebt ontvangen door den Geest van <font color="green">Christus</font> om  voor God en ter ere Gods te leven en de zonde meer en meer te  doden. Daaruit vloeit dan de vermaning in de volgende verzen.  Zie ook <a href="rm_8.html#1" target="kanttekening_referentie">Rom. 8:1</a>, enz.
</tr><tr><td>&nbsp;</tr>
<tr><td valign="top"><a name="28"><b>28)</b><td><u>dan de</u></tr>
<tr><td><td>
  Dat is, dewijl gij wedergeboren zijt en verlost van de macht der  zonde.
</tr><tr><td>&nbsp;</tr>
<tr><td valign="top"><a name="29"><b>29)</b><td><u>zonde niet</u></tr>
<tr><td><td>
  Dat is, de overblijfselen der verdorvenheid, die in ons tot onze  oefening en vernedering overig zijn.
</tr><tr><td>&nbsp;</tr>
<tr><td valign="top"><a name="30"><b>30)</b><td><u>heerse in uw</u></tr>
<tr><td><td>
  Dat is de overhand hebbe, namelijk over de kracht en bewegingen  des Geestes in u. Zie <a href="rm_8.html#13" target="kanttekening_referentie">Rom. 8:13</a>,14; <a href="gl_5.html#16" target="kanttekening_referentie">Gal. 5:16</a>,17,18.
</tr><tr><td>&nbsp;</tr>
<tr><td valign="top"><a name="31"><b>31)</b><td><u>sterfelijk lichaam,</u></tr>
<tr><td><td>
  Dit wordt gezegd, niet omdat de kwade begeerlijkheden alleen in  het lichaam zijn, of haar oorsprong alleen uit het lichaam en  niet uit de ziel hebben; want dat strijdt tegen hetgeen <font color="green">Christus</font>  zegt <a href="mt_15.html#18" target="kanttekening_referentie">Matth. 15:18</a>,19, en Paulus, <a href="gl_5.html#19" target="kanttekening_referentie">Gal. 5:19</a>,20; maar omdat deze  kwade begeerlijkheden zich in het lichaam meest openbaren en  door het lichaam uitgevoerd worden.
</tr><tr><td>&nbsp;</tr>
<tr><td valign="top"><a name="32"><b>32)</b><td><u>te gehoorzamen</u></tr>
<tr><td><td>
  Dat is, te volgen of te doen, waar de zonde ons door  verscheidene begeerlijkheden toe verlokt <a href="jk_1.html#14" target="kanttekening_referentie">Jak. 1:14</a>.
</tr><tr><td>&nbsp;</tr>
<tr><td valign="top"><a name="33"><b>33)</b><td><u>der zonde</u></tr>
<tr><td><td>
  Dat is, tot dienst van de zonde, die in u nog is.
</tr><tr><td>&nbsp;</tr>
<tr><td valign="top"><a name="34"><b>34)</b><td><u>wapenen der ongerechtigheid;</u></tr>
<tr><td><td>
  Dat is, instrumenten, uitvoerders der ongerechtigheid, gelijk  een soldaat met zijne wapenen uitvoert hetgeen hem zijn overste  gebiedt.
</tr><tr><td>&nbsp;</tr>
<tr><td valign="top"><a name="35"><b>35)</b><td><u>Gode,</u></tr>
<tr><td><td>
  Dat is, ten dienste Gods.
</tr><tr><td>&nbsp;</tr>
<tr><td valign="top"><a name="36"><b>36)</b><td><u>uit de doden</u></tr>
<tr><td><td>
  Dat is, als uit den dood en de macht der zonde verlost en met  het leven der gerechtigheid door <font color="green">Christus</font> begaafd.
</tr><tr><td>&nbsp;</tr>
<tr><td valign="top"><a name="37"><b>37)</b><td><u>uw leden</u></tr>
<tr><td><td>
  Namelijk als die instrumenten zijn der ziel, om uit te voeren  hetgeen zij wil of begeert.
</tr><tr><td>&nbsp;</tr>
<tr><td valign="top"><a name="38"><b>38)</b><td><u>de zonde</u></tr>
<tr><td><td>
  In <a href="rm_6.html#12" target="kanttekening_referentie">Rom. 6:12</a> was dit ene vermaning, doch hier is het ene  belofte, dat de zonde in ons niet zal heersen, zo wij maar  daartegen behoorlijk strijden; waarvan de reden in de navolgende  woorden wordt gegeven.
</tr><tr><td>&nbsp;</tr>
<tr><td valign="top"><a name="39"><b>39)</b><td><u>onder de wet,</u></tr>
<tr><td><td>
  Namelijk die wel beveelt wat wij doen moeten, maar geeft de  macht niet om te doen wat zij beveelt; verschrikt ons wel door  hare dreigementen, maar verkwikt en verwakkert ons niet om de  zonde te overwinnen, doordien wij daardoor meer en meer van de  zonde worden overtuigd; <a href="rm_7.html" target="kanttekening_referentie">Rom. 7, </a>en <a href="2ko_3.html" target="kanttekening_referentie">2 Cor. 3.</a>
</tr><tr><td>&nbsp;</tr>
<tr><td valign="top"><a name="40"><b>40)</b><td><u>maar onder de genade.</u></tr>
<tr><td><td>
  Namelijk <font color="green">Jezus Christus,</font> die ons niet alleen van de schuld, maar  ook van de macht der zonde heeft verlost, en ons door Zijnen  Geest de kracht geeft om de zonde met hare begeerten tegen te  staan, en te overwinnen. Zie <a href="rm_8.html#1" target="kanttekening_referentie">Rom. 8:1</a>,2,3,13; <a href="2tm_1.html#7" target="kanttekening_referentie">2 Tim. 1:7</a>; 1 <a href="jh_5.html#4" target="kanttekening_referentie">Joh.  5:4</a>.
</tr><tr><td>&nbsp;</tr>
<tr><td valign="top"><a name="41"><b>41)</b><td><u>Wat dan?</u></tr>
<tr><td><td>
  Deze tegenwerping rijst daaruit, dat iemand deze woorden, <font color="green">niet</font>  <font color="green">zijn onder de wet,</font> kwalijk had kunnen duiden; namelijk alsof hij  dat verstaan had van de gehoorzaamheid der wet, of van den regel  der gerechtigheid, die in de wet begrepen is, en het woord  <font color="green">genade,</font> van ene toelating of vrijheid van leven zo het elk  belieft; hetwelk de apostel in het einde van <a href="rm_6.html#15" target="kanttekening_referentie">Rom. 6:15</a> verwerpt  en in de navolgende verzen krachtig wederlegt.
</tr><tr><td>&nbsp;</tr>
<tr><td valign="top"><a name="42"><b>42)</b><td><u>ter gehoorzaamheid,</u></tr>
<tr><td><td>
  Dat is, om dien te gehoorzamenn en uzelven te onderwerpen.
</tr><tr><td>&nbsp;</tr>
<tr><td valign="top"><a name="43"><b>43)</b><td><u>der zonde tot den dood,</u></tr>
<tr><td><td>
  Dat is, der heersende zonde, gelijk voren.
</tr><tr><td>&nbsp;</tr>
<tr><td valign="top"><a name="44"><b>44)</b><td><u>der gehoorzaamheid</u></tr>
<tr><td><td>
  Namelijk die gij God voor uwe verlossing schuldig zijt.
</tr><tr><td>&nbsp;</tr>
<tr><td valign="top"><a name="45"><b>45)</b><td><u>tot gerechtigheid?</u></tr>
<tr><td><td>
  Namelijk om gerechtigheid te oefenen.
</tr><tr><td>&nbsp;</tr>
<tr><td valign="top"><a name="46"><b>46)</b><td><u>waart,</u></tr>
<tr><td><td>
  Namelijk eer gij in <font color="green">Christus</font> hebt geloofd.
</tr><tr><td>&nbsp;</tr>
<tr><td valign="top"><a name="47"><b>47)</b><td><u>aan het voorbeeld der leer,</u></tr>
<tr><td><td>
  Namelijk des Evangelies, die ene leer is der godzaligheid en  gerechtigheid, en gelijk een voorbeeld, dat zodanigen nadruk ook  laat in degenen, die haar aannemen, alzo dat zij door de kracht  van Gods Geest zichzelven tot navolging derzelver leer ook  overgeven.
</tr><tr><td>&nbsp;</tr>
<tr><td valign="top"><a name="48"><b>48)</b><td><u>van de zonde,</u></tr>
<tr><td><td>
  Dat is, van de slavernij der zonde.
</tr><tr><td>&nbsp;</tr>
<tr><td valign="top"><a name="49"><b>49)</b><td><u>menselijke wijze,</u></tr>
<tr><td><td>
  Dat is, bij gelijkenis van zaken, die onder de mensen bekend  zijn.
</tr><tr><td>&nbsp;</tr>
<tr><td valign="top"><a name="50"><b>50)</b><td><u>om der zwakheid uws vleses wil;</u></tr>
<tr><td><td>
  Dat is, opdat gij vanwege de zwakheid uws verstands in  geestelijke zaken hetzelve te beter moogt begrijpen, <a href="jh_3.html#12" target="kanttekening_referentie">Joh. 3:12</a>.
</tr><tr><td>&nbsp;</tr>
<tr><td valign="top"><a name="51"><b>51)</b><td><u>der onreinigheid</u></tr>
<tr><td><td>
  Dat is, der vleselijke lusten.
</tr><tr><td>&nbsp;</tr>
<tr><td valign="top"><a name="52"><b>52)</b><td><u>der ongerechtigheid,</u></tr>
<tr><td><td>
  Dat is, der begeerlijkheden, die strekken tot onderdrukking uws  naasten.
</tr><tr><td>&nbsp;</tr>
<tr><td valign="top"><a name="53"><b>53)</b><td><u>tot ongerechtigheid,</u></tr>
<tr><td><td>
  Dat is, tot volvoering van zulke kwade lusten en  begeerlijkheden.
</tr><tr><td>&nbsp;</tr>
<tr><td valign="top"><a name="54"><b>54)</b><td><u>tot heiligmaking.</u></tr>
<tr><td><td>
  Namelijk van uwen handel en wandel voor God en de mensen, gelijk  <a href="rm_6.html#22" target="kanttekening_referentie">Rom. 6:22</a>.
</tr><tr><td>&nbsp;</tr>
<tr><td valign="top"><a name="55"><b>55)</b><td><u>vrij van de gerechtigheid.</u></tr>
<tr><td><td>
  Grieks <font color="green">vrij der gerechtigheid;</font> dat is, ontbloot van alle ware  gerechtigheid; of der gerechtigheid niet onderworpen, gelijk een  vrij mens, die onder niemand staat.
</tr><tr><td>&nbsp;</tr>
<tr><td valign="top"><a name="56"><b>56)</b><td><u>nu</u></tr>
<tr><td><td>
  Namelijk nadat gij tot kennis zijt gekomen.
</tr><tr><td>&nbsp;</tr>
<tr><td valign="top"><a name="57"><b>57)</b><td><u>schaamt?</u></tr>
<tr><td><td>
  Dat is, leedwezen hebt en schaamte, over de schandelijkheden,  waar gij tevoren behagen in had.
</tr><tr><td>&nbsp;</tr>
<tr><td valign="top"><a name="58"><b>58)</b><td><u>is de dood.</u></tr>
<tr><td><td>
  Namelijk tenzij wij daarvan gerechtvaardigd en geheiligd geweest  waren door het bloed en den Geest van <font color="green">Christus;</font> <a href="1ko_6.html#11" target="kanttekening_referentie">1 Cor. 6:11</a>.
</tr><tr><td>&nbsp;</tr>
<tr><td valign="top"><a name="59"><b>59)</b><td><u>van de zonde vrijgemaakt zijnde,</u></tr>
<tr><td><td>
  Dat is, van de slavernij der zonde, gelijk voren.
</tr><tr><td>&nbsp;</tr>
<tr><td valign="top"><a name="60"><b>60)</b><td><u>Gode dienstbaar gemaakt zijnde,</u></tr>
<tr><td><td>
  Dat is, bekwaam en gewillig om God te dienen.
</tr><tr><td>&nbsp;</tr>
<tr><td valign="top"><a name="61"><b>61)</b><td><u>tot heiligmaking,</u></tr>
<tr><td><td>
  Namelijk in dit leven, gelijk <a href="rm_6.html#19" target="kanttekening_referentie">Rom. 6:19</a>. Zie <a href="1th_4.html#3" target="kanttekening_referentie">1 Thess. 4:3</a>.
</tr><tr><td>&nbsp;</tr>
<tr><td valign="top"><a name="62"><b>62)</b><td><u>de bezoldiging der zonde</u></tr>
<tr><td><td>
  Grieks <font color="green">bezoldingen;</font> ene gelijkenis, genomen van de krijgslieden,  die ten einde van hun dienst hunne betaling of soldij krijgen.
</tr><tr><td>&nbsp;</tr>
<tr><td valign="top"><a name="63"><b>63)</b><td><u>de dood,</u></tr>
<tr><td><td>
  Namelijk niet alleen de tijdelijke, maar ook de eeuwige, gelijk  uit het navolgende lid blijkt.
</tr><tr><td>&nbsp;</tr>
<tr><td valign="top"><a name="64"><b>64)</b><td><u>de genadegift Gods</u></tr>
<tr><td><td>
  Namelijk die wij door <font color="green">Christus</font> verkrijgen in onze heiligmaking,  waarvan hij hier spreekt.
</tr><tr><td>&nbsp;</tr>
<tr><td valign="top"><a name="65"><b>65)</b><td><u>is het eeuwige leven,</u></tr>
<tr><td><td>
  Dat is, heeft tot een einde het eeuwige leven, gelijk gesproken  wordt <a href="rm_6.html#22" target="kanttekening_referentie">Rom. 6:22</a>; niet dat dezelve zulks verdient [want dan zou  het niet zijn ene genadegift], maar omdat <font color="green">Christus</font> ons zulks  verdiend heeft, en uit genade zal schenken, gelijk de volgende  woorden, <font color="green">door Jezus Christus onzen Heere,</font> bewijzen.
</tr><tr><td>&nbsp;</tr>
</table>
