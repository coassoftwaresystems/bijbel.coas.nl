<HTML>
<HEAD>
<TITLE>
Leviticus 8
</TITLE>
</HEAD>
<BODY BGCOLOR="#FFFFFF">
<A HREF=lv1.htm TARGET="bijbeltekst">1</A>
<A HREF=lv2.htm TARGET="bijbeltekst">2</A>
<A HREF=lv3.htm TARGET="bijbeltekst">3</A>
<A HREF=lv4.htm TARGET="bijbeltekst">4</A>
<A HREF=lv5.htm TARGET="bijbeltekst">5</A>
<A HREF=lv6.htm TARGET="bijbeltekst">6</A>
<A HREF=lv7.htm TARGET="bijbeltekst">7</A>
8
<A HREF=lv9.htm TARGET="bijbeltekst">9</A>
<A HREF=lv10.htm TARGET="bijbeltekst">10</A>
<A HREF=lv11.htm TARGET="bijbeltekst">11</A>
<A HREF=lv12.htm TARGET="bijbeltekst">12</A>
<A HREF=lv13.htm TARGET="bijbeltekst">13</A>
<A HREF=lv14.htm TARGET="bijbeltekst">14</A>
<A HREF=lv15.htm TARGET="bijbeltekst">15</A>
<A HREF=lv16.htm TARGET="bijbeltekst">16</A>
<A HREF=lv17.htm TARGET="bijbeltekst">17</A>
<A HREF=lv18.htm TARGET="bijbeltekst">18</A>
<A HREF=lv19.htm TARGET="bijbeltekst">19</A>
<A HREF=lv20.htm TARGET="bijbeltekst">20</A>
<A HREF=lv21.htm TARGET="bijbeltekst">21</A>
<A HREF=lv22.htm TARGET="bijbeltekst">22</A>
<A HREF=lv23.htm TARGET="bijbeltekst">23</A>
<A HREF=lv24.htm TARGET="bijbeltekst">24</A>
<A HREF=lv25.htm TARGET="bijbeltekst">25</A>
<A HREF=lv26.htm TARGET="bijbeltekst">26</A>
<A HREF=lv27.htm TARGET="bijbeltekst">27</A>
<BR><HR><BR>
<TABLE>
<TR><TH COLSPAN=2>
<TR><td valign=top><a name="1">1</a><td valign=top>Verder sprak de HEERE tot Mozes, zeggende:
<TR><td valign=top><a name="2">2</a><td valign=top>Neem Aaron en zijn zonen met hem, en de klederen, en de zalfolie, daartoe den var des zondoffers, en de twee rammen, en den korf van de ongezuurde <I>broden</I>;
<TR><td valign=top><a name="3">3</a><td valign=top>En verzamel de ganse vergadering aan de deur van de tent der samenkomst.
<TR><td valign=top><a name="4">4</a><td valign=top>Mozes nu deed, gelijk als de HEERE hem geboden had; en de vergadering werd verzameld aan de deur van de tent der samenkomst.
<TR><td valign=top><a name="5">5</a><td valign=top>Toen zeide Mozes tot de vergadering: Dit is de zaak, die de HEERE geboden heeft te doen.
<TR><td valign=top><a name="6">6</a><td valign=top>En Mozes deed Aaron en zijn zonen naderen, en wies hen met dat water.
<TR><td valign=top><a name="7">7</a><td valign=top>Daar deed hij hem den rok aan, en gordde hem met den gordel, en trok hem den mantel aan; en deed hij hem den efod aan, en gordde dien met de kunstelijken riem des efods, en ombond hem daarmede.
<TR><td valign=top><a name="8">8</a><td valign=top>Voorts deed hij hem den borstlap aan, en voegde aan den borstlap de Urim en de Thummim.
<TR><td valign=top><a name="9">9</a><td valign=top>En hij zette den hoed op zijn hoofd; en aan den hoed boven zijn aangezicht zette hij de gouden plaat, de kroon der heiligheid, gelijk als de HEERE Mozes geboden had.
<TR><td valign=top><a name="10">10</a><td valign=top>Toen nam Mozes de zalfolie, en zalfde den tabernakel, en al wat daarin was, en heiligde ze.
<TR><td valign=top><a name="11">11</a><td valign=top>En hij sprengde daarvan op het altaar zevenmaal; en hij zalfde het altaar, en al zijn gereedschap, mitsgaders het wasvat en zijn voet, om die te heiligen.
<TR><td valign=top><a name="12">12</a><td valign=top>Daarna goot hij van de zalfolie op het hoofd van Aaron, en hij zalfde hem, om hem te heiligen.
<TR><td valign=top><a name="13">13</a><td valign=top>Ook deed Mozes de zonen van Aaron naderen, en trok hun rokken aan, en gordde hen met een gordel, en bond hun mutsen op, gelijk als de HEERE Mozes geboden had.
<TR><td valign=top><a name="14">14</a><td valign=top>Toen deed hij den var des zondoffers bijkomen; en Aaron en zijn zonen legden hun handen op het hoofd van den var des zondoffers;
<TR><td valign=top><a name="15">15</a><td valign=top>En men slachtte <I>hem</I>; en Mozes nam het bloed, en deed het met zijn vinger rondom op de hoornen des altaars, en ontzondigde het altaar; daarna goot hij het bloed uit aan den bodem des altaars, en heiligde het, om voor hetzelve verzoening te doen.
<TR><td valign=top><a name="16">16</a><td valign=top>Voorts nam hij al het vet, dat aan het ingewand is, en het net der lever, en de twee nieren en haar vet; en Mozes stak het aan op het altaar.
<TR><td valign=top><a name="17">17</a><td valign=top>Maar den var met zijn huid, en zijn vlees, en zijn mest, heeft hij buiten het leger met vuur verbrand, gelijk als de HEERE Mozes geboden had.
<TR><td valign=top><a name="18">18</a><td valign=top>Daarna deed hij den ram des brandoffers bijbrengen; en Aaron en zijn zonen legden hun handen op het hoofd van den ram.
<TR><td valign=top><a name="19">19</a><td valign=top>En men slachtte <I>hem</I>; en Mozes sprengde het bloed op het altaar rondom.
<TR><td valign=top><a name="20">20</a><td valign=top>Hij deelde ook den ram in zijn delen; en Mozes stak het hoofd aan, en die delen, en het smeer;
<TR><td valign=top><a name="21">21</a><td valign=top>Doch het ingewand en de schenkelen wies hij met water; en Mozes stak dien gehelen ram aan op het altaar; het was een brandoffer tot een liefelijken reuk, een vuuroffer was het den HEERE, gelijk als de HEERE Mozes geboden had.
<TR><td valign=top><a name="22">22</a><td valign=top>Daarna deed hij den anderen ram, den ram des vuloffers, bijbrengen; en Aaron met zijn zonen legden hun handen op het hoofd van den ram.
<TR><td valign=top><a name="23">23</a><td valign=top>En men slachtte <I>hem</I>; en Mozes nam van zijn bloed, en deed het op het lapje van Aarons rechteroor, en op den duim zijner rechterhand, en op den groten teen van zijn rechtervoet.
<TR><td valign=top><a name="24">24</a><td valign=top>Hij deed ook de zonen van Aaron naderen; en Mozes deed van dat bloed op het lapje van hun rechteroor, en op den duim van hun rechterhand, en op den groten teen van hun rechtervoet; daarna sprengde Mozes dat bloed rondom op het altaar.
<TR><td valign=top><a name="25">25</a><td valign=top>En hij nam het vet, en den staart, en al het vet, dat aan het ingewand is, en het net der lever, en de beide nieren, en haar vet, daartoe den rechterschouder.
<TR><td valign=top><a name="26">26</a><td valign=top>Ook nam hij uit den korf van de ongezuurde <I>broden</I>, die <a href="kt-lv_8.html#1" target="kanttekeningen">voor het aangezicht</a><sup>1)</sup> des HEEREN was, een ongezuurde koek, en <a href="kt-lv_8.html#2" target="kanttekeningen">een geolieden broodkoek,</a><sup>2)</sup> en een vlade; en hij legde ze op dat vet, en op den rechterschouder.
<TR><td valign=top><a name="27">27</a><td valign=top>En hij gaf dat alles in de <a href="kt-lv_8.html#3" target="kanttekeningen">handen van Aaron,</a><sup>3)</sup> en in de handen zijner zonen; en bewoog die ten <a href="kt-lv_8.html#4" target="kanttekeningen">beweegoffer,</a><sup>4)</sup> voor het aangezicht des HEEREN.
<TR><td valign=top><a name="28">28</a><td valign=top>Daarna nam Mozes ze uit hun handen, en stak ze aan op het altaar, op het brandoffer; zij waren <a href="kt-lv_8.html#5" target="kanttekeningen">vulofferen</a><sup>5)</sup> tot een liefelijken reuk; het was een vuuroffer den HEERE.
<TR><td valign=top><a name="29">29</a><td valign=top>Voorts nam Mozes de borst, en bewoog ze ten beweegoffer voor het aangezicht des HEEREN; zij werd Mozes ten <a href="kt-lv_8.html#6" target="kanttekeningen">dele van den ram des vuloffers,</a><sup>6)</sup> gelijk als de HEERE Mozes geboden had.
<TR><td valign=top><a name="30">30</a><td valign=top>Mozes nam ook van de zalfolie, en van het bloed, hetwelk op het altaar was, en sprengde het op Aaron, op zijn klederen, en op zijn zonen, en op de klederen zijner zonen met hem; en <a href="kt-lv_8.html#7" target="kanttekeningen">hij heiligde Aaron,</a><sup>7)</sup> zijn klederen, en zijn zonen, en de klederen zijner zonen met hem.
<TR><td valign=top><a name="31">31</a><td valign=top>En Mozes zeide tot Aaron en tot zijn zonen: Ziedt dat vlees voor de deur van de tent der samenkomst, en eet hetzelve daar, mitsgaders het brood, dat in den korf des vuloffers is; gelijk als ik geboden heb, zeggende: Aaron en zijn zonen zullen <a href="kt-lv_8.html#8" target="kanttekeningen">dat eten.</a><sup>8)</sup>
<TR><td valign=top><a name="32">32</a><td valign=top>Maar het overige van het vlees en van het brood zult gij met vuur verbranden.
<TR><td valign=top><a name="33">33</a><td valign=top>Ook zult gij uit de deur van de tent der samenkomst, zeven dagen, niet uitgaan, tot aan den dag, dat vervuld worden de dagen uws vuloffers; want zeven dagen zal men <a href="kt-lv_8.html#9" target="kanttekeningen">uw handen vullen.</a><sup>9)</sup>
<TR><td valign=top><a name="34">34</a><td valign=top>Gelijk men gedaan heeft op dezen dag, heeft de HEERE te doen geboden, om voor u verzoening te doen.
<TR><td valign=top><a name="35">35</a><td valign=top>Gij zult dan aan de deur van de tent der samenkomst blijven, dag en nacht, zeven dagen, en zult de <a href="kt-lv_8.html#10" target="kanttekeningen">wacht des HEEREN waarnemen,</a><sup>10)</sup> <a href="kt-lv_8.html#11" target="kanttekeningen">opdat gij niet sterft;</a><sup>11)</sup> want alzo is het mij geboden.
<TR><td valign=top><a name="36">36</a><td valign=top>Aaron nu en zijn zonen deden al de dingen, die de HEERE door den dienst van Mozes geboden had.
<TR><TH COLSPAN=2>
</TABLE>
<BR>
<HR>
</BODY>
</HTML>
