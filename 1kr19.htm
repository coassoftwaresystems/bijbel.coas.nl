<HTML>
<HEAD>
<TITLE>
1 Kronieken 19
</TITLE>
</HEAD>
<BODY BGCOLOR="#FFFFFF">
<A HREF=1kr1.htm TARGET="bijbeltekst">1</A>
<A HREF=1kr2.htm TARGET="bijbeltekst">2</A>
<A HREF=1kr3.htm TARGET="bijbeltekst">3</A>
<A HREF=1kr4.htm TARGET="bijbeltekst">4</A>
<A HREF=1kr5.htm TARGET="bijbeltekst">5</A>
<A HREF=1kr6.htm TARGET="bijbeltekst">6</A>
<A HREF=1kr7.htm TARGET="bijbeltekst">7</A>
<A HREF=1kr8.htm TARGET="bijbeltekst">8</A>
<A HREF=1kr9.htm TARGET="bijbeltekst">9</A>
<A HREF=1kr10.htm TARGET="bijbeltekst">10</A>
<A HREF=1kr11.htm TARGET="bijbeltekst">11</A>
<A HREF=1kr12.htm TARGET="bijbeltekst">12</A>
<A HREF=1kr13.htm TARGET="bijbeltekst">13</A>
<A HREF=1kr14.htm TARGET="bijbeltekst">14</A>
<A HREF=1kr15.htm TARGET="bijbeltekst">15</A>
<A HREF=1kr16.htm TARGET="bijbeltekst">16</A>
<A HREF=1kr17.htm TARGET="bijbeltekst">17</A>
<A HREF=1kr18.htm TARGET="bijbeltekst">18</A>
19
<A HREF=1kr20.htm TARGET="bijbeltekst">20</A>
<A HREF=1kr21.htm TARGET="bijbeltekst">21</A>
<A HREF=1kr22.htm TARGET="bijbeltekst">22</A>
<A HREF=1kr23.htm TARGET="bijbeltekst">23</A>
<A HREF=1kr24.htm TARGET="bijbeltekst">24</A>
<A HREF=1kr25.htm TARGET="bijbeltekst">25</A>
<A HREF=1kr26.htm TARGET="bijbeltekst">26</A>
<A HREF=1kr27.htm TARGET="bijbeltekst">27</A>
<A HREF=1kr28.htm TARGET="bijbeltekst">28</A>
<A HREF=1kr29.htm TARGET="bijbeltekst">29</A>
<BR><HR><BR>
<TABLE>
<TR><TH COLSPAN=2>1 Kronieken 19
<TR><TH COLSPAN=2>
<TR><TD VALIGN=top>1<TD>En het geschiedde na dezen, dat Nahas, de koning der kinderen Ammons, stierf, en zijn zoon werd koning in zijn plaats.
<TR><TD VALIGN=top>2<TD>Toen zeide David: Ik zal weldadigheid doen aan Hanun, den zoon van Nahas; want zijn vader heeft weldadigheid aan mij gedaan. Daarom zond David boden, om hem te troosten over zijn vader. Toen de knechten van David in het land der kinderen Ammons tot Hanun kwamen, om hem te troosten,
<TR><TD VALIGN=top>3<TD>Zo zeiden de vorsten der kinderen Ammons tot Hanun: Eert David uw vader in uw ogen, omdat hij troosters tot u gezonden heeft? Zijn niet zijn knechten tot u gekomen, om te doorzoeken, en om om te keren, en om het land te verspieden?
<TR><TD VALIGN=top>4<TD>Daarom nam Hanun de knechten van David, en hij beschoor hen, en sneed hun klederen half af tot aan de heupen, en liet hen henengaan.
<TR><TD VALIGN=top>5<TD>Zij nu gingen henen, en men boodschapte David van deze mannen; en hij zond hun tegemoet; want die mannen waren zeer beschaamd. De koning dan zeide: Blijft te Jericho, totdat ulieder baard weder gewassen zij; komt dan wederom.
<TR><TD VALIGN=top>6<TD>Toen de kinderen Ammons zagen, dat zij zich stinkende gemaakt hadden bij David, zo zond Hanun en de kinderen Ammons duizend talenten zilvers, om zich wagenen en ruiters te huren uit Mesopotamie, en uit Syrie-Maacha, en uit Zoba;
<TR><TD VALIGN=top>7<TD>Zodat zij zich huurden twee en dertig duizend wagenen; en de koning van Maacha en zijn volk kwamen en legerden zich voor Medeba; ook vergaderden de kinderen Ammons uit hun steden, en zij kwamen ten strijde.
<TR><TD VALIGN=top>8<TD>Toen het David hoorde, zo zond hij Joab en het ganse heir met de helden.
<TR><TD VALIGN=top>9<TD>Als de kinderen Ammons uitgetogen waren, zo stelden zij de slagorde voor de poort der stad; maar de koningen, die gekomen waren, die waren bijzonder in het veld.
<TR><TD VALIGN=top>10<TD>Toen Joab zag, dat de spits der slagorde van voren en van achteren tegen hem was, zo verkoos hij <I>enigen</I> uit alle uitgelezenen in Israel, en hij stelde hen in orde tegen de Syriers aan.
<TR><TD VALIGN=top>11<TD>En het overige des volks gaf hij in de hand van zijn broeder Abisai, en zij stelden hen in orde tegen de kinderen Ammons aan.
<TR><TD VALIGN=top>12<TD>En hij zeide: Indien mij de Syriers te sterk worden, zo zult gij mij komen verlossen; en indien de kinderen Ammons u te sterk worden, zo zal ik u verlossen.
<TR><TD VALIGN=top>13<TD>Wees sterk, en laat ons sterk zijn voor ons volk, en voor de steden onzes Gods; de HEERE nu doe, wat goed is in Zijn ogen.
<TR><TD VALIGN=top>14<TD>Toen naderde Joab en het volk, dat bij hem was, ten strijde voor het aangezicht der Syriers; en zij vloden voor zijn aangezicht.
<TR><TD VALIGN=top>15<TD>Toen de kinderen Ammons zagen, dat de Syriers vloden, zo vloden zij ook voor het aangezicht van Abisai, zijn broeder, en zij kwamen in de stad; en Joab kwam te Jeruzalem.
<TR><TD VALIGN=top>16<TD>Als de Syriers zagen, dat zij voor het aangezicht van Israel geslagen waren, zo zonden zij boden, en brachten de Syriers uit, die aan gene zijde der rivier woonden; en Sofach, de krijgsoverste van Hadar-ezer, <I>toog</I> voor hun aangezicht heen.
<TR><TD VALIGN=top>17<TD>Toen het David werd aangezegd, zo vergaderde hij gans Israel, en hij toog over de Jordaan, en hij kwam tot hen, en hij stelde de slagorde tegen hen. Als David de slagorde tegen de Syriers gesteld had, zo streden zij met hem.
<TR><TD VALIGN=top>18<TD>Doch de Syriers vloden voor het aangezicht van Israel, en David versloeg van de Syriers zeven duizend wagenen, en veertig duizend mannen te voet; daartoe doodde hij Sofach, den krijgsoverste.
<TR><TD VALIGN=top>19<TD>Toen de knechten van Hadar-ezer zagen, dat zij geslagen waren, voor het aangezicht van Israel, zo maakten zij vrede met David, en dienden hem; en de Syriers wilden de kinderen Ammons niet meer verlossen.
<TR><TH COLSPAN=2>
</TABLE>
<BR>
<HR>
<A HREF="1kr18.htm" TARGET="bijbeltekst">[Vorig hoofdstuk]</A><A HREF="1kr20.htm" TARGET="bijbeltekst">[Volgend hoofdstuk]</A><BR>
</BODY>
</HTML>
