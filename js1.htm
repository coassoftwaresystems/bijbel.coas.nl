<HTML>
<HEAD>
<TITLE>
Jesaja 1
</TITLE>
</HEAD>
<BODY BGCOLOR="#FFFFFF">
1
<A HREF=js2.htm TARGET="bijbeltekst">2</A>
<A HREF=js3.htm TARGET="bijbeltekst">3</A>
<A HREF=js4.htm TARGET="bijbeltekst">4</A>
<A HREF=js5.htm TARGET="bijbeltekst">5</A>
<A HREF=js6.htm TARGET="bijbeltekst">6</A>
<A HREF=js7.htm TARGET="bijbeltekst">7</A>
<A HREF=js8.htm TARGET="bijbeltekst">8</A>
<A HREF=js9.htm TARGET="bijbeltekst">9</A>
<A HREF=js10.htm TARGET="bijbeltekst">10</A>
<A HREF=js11.htm TARGET="bijbeltekst">11</A>
<A HREF=js12.htm TARGET="bijbeltekst">12</A>
<A HREF=js13.htm TARGET="bijbeltekst">13</A>
<A HREF=js14.htm TARGET="bijbeltekst">14</A>
<A HREF=js15.htm TARGET="bijbeltekst">15</A>
<A HREF=js16.htm TARGET="bijbeltekst">16</A>
<A HREF=js17.htm TARGET="bijbeltekst">17</A>
<A HREF=js18.htm TARGET="bijbeltekst">18</A>
<A HREF=js19.htm TARGET="bijbeltekst">19</A>
<A HREF=js20.htm TARGET="bijbeltekst">20</A>
<A HREF=js21.htm TARGET="bijbeltekst">21</A>
<A HREF=js22.htm TARGET="bijbeltekst">22</A>
<A HREF=js23.htm TARGET="bijbeltekst">23</A>
<A HREF=js24.htm TARGET="bijbeltekst">24</A>
<A HREF=js25.htm TARGET="bijbeltekst">25</A>
<A HREF=js26.htm TARGET="bijbeltekst">26</A>
<A HREF=js27.htm TARGET="bijbeltekst">27</A>
<A HREF=js28.htm TARGET="bijbeltekst">28</A>
<A HREF=js29.htm TARGET="bijbeltekst">29</A>
<A HREF=js30.htm TARGET="bijbeltekst">30</A>
<A HREF=js31.htm TARGET="bijbeltekst">31</A>
<A HREF=js32.htm TARGET="bijbeltekst">32</A>
<A HREF=js33.htm TARGET="bijbeltekst">33</A>
<A HREF=js34.htm TARGET="bijbeltekst">34</A>
<A HREF=js35.htm TARGET="bijbeltekst">35</A>
<A HREF=js36.htm TARGET="bijbeltekst">36</A>
<A HREF=js37.htm TARGET="bijbeltekst">37</A>
<A HREF=js38.htm TARGET="bijbeltekst">38</A>
<A HREF=js39.htm TARGET="bijbeltekst">39</A>
<A HREF=js40.htm TARGET="bijbeltekst">40</A>
<A HREF=js41.htm TARGET="bijbeltekst">41</A>
<A HREF=js42.htm TARGET="bijbeltekst">42</A>
<A HREF=js43.htm TARGET="bijbeltekst">43</A>
<A HREF=js44.htm TARGET="bijbeltekst">44</A>
<A HREF=js45.htm TARGET="bijbeltekst">45</A>
<A HREF=js46.htm TARGET="bijbeltekst">46</A>
<A HREF=js47.htm TARGET="bijbeltekst">47</A>
<A HREF=js48.htm TARGET="bijbeltekst">48</A>
<A HREF=js49.htm TARGET="bijbeltekst">49</A>
<A HREF=js50.htm TARGET="bijbeltekst">50</A>
<A HREF=js51.htm TARGET="bijbeltekst">51</A>
<A HREF=js52.htm TARGET="bijbeltekst">52</A>
<A HREF=js53.htm TARGET="bijbeltekst">53</A>
<A HREF=js54.htm TARGET="bijbeltekst">54</A>
<A HREF=js55.htm TARGET="bijbeltekst">55</A>
<A HREF=js56.htm TARGET="bijbeltekst">56</A>
<A HREF=js57.htm TARGET="bijbeltekst">57</A>
<A HREF=js58.htm TARGET="bijbeltekst">58</A>
<A HREF=js59.htm TARGET="bijbeltekst">59</A>
<A HREF=js60.htm TARGET="bijbeltekst">60</A>
<A HREF=js61.htm TARGET="bijbeltekst">61</A>
<A HREF=js62.htm TARGET="bijbeltekst">62</A>
<A HREF=js63.htm TARGET="bijbeltekst">63</A>
<A HREF=js64.htm TARGET="bijbeltekst">64</A>
<A HREF=js65.htm TARGET="bijbeltekst">65</A>
<A HREF=js66.htm TARGET="bijbeltekst">66</A>
<BR><HR><BR>
<TABLE>
<TR><TH COLSPAN=2>Jesaja 1
<TR><TH COLSPAN=2>
<TR><TD VALIGN=top>1<TD>Het gezicht van Jesaja, den zoon van Amoz, hetwelk hij zag over Juda en Jeruzalem, in de dagen van Uzzia, Jotham, Achaz <I>en</I> Hizkia, de koningen van Juda.
<TR><TD VALIGN=top>2<TD>Hoort, gij hemelen! en neem ter ore, gij aarde! want de HEERE spreekt: Ik heb kinderen groot gemaakt en verhoogd; maar zij hebben tegen Mij overtreden.
<TR><TD VALIGN=top>3<TD>Een os kent zijn bezitter, en een ezel de krib zijns heren; <I>maar</I> Israel heeft geen kennis, Mijn volk verstaat niet.
<TR><TD VALIGN=top>4<TD>Wee het zondige volk, het volk van zware ongerechtigheid, het zaad der boosdoeners, de verdervende kinderen! Zij hebben den HEERE verlaten, zij hebben den Heilige Israels gelasterd, zij hebben zich vervreemd, <I>wijkende</I> achterwaarts.
<TR><TD VALIGN=top>5<TD>Waartoe zoudt gij meer geslagen worden? Gij zoudt des afvals des te meer maken; het ganse hoofd is krank, en het ganse hart is mat.
<TR><TD VALIGN=top>6<TD>Van de voetzool af tot het hoofd toe is er niets geheels aan hetzelve; <I>maar</I> wonden, en striemen, en etterbuilen, <I>die</I> niet uitgedrukt noch verbonden zijn, en geen derzelve is met olie verzacht.
<TR><TD VALIGN=top>7<TD>Uw aardrijk is een verwoesting, uw steden zijn met het vuur verbrand; uw land verteren de vreemden in uw tegenwoordigheid, en een verwoesting is er, als een omkering door de vreemden.
<TR><TD VALIGN=top>8<TD>En de dochter van Sion is overgebleven als een hutje in den wijngaard, als een nachthutje in den komkommerhof als een belegerde stad.
<TR><TD VALIGN=top>9<TD>Zo niet de HEERE der heirscharen ons nog een weinig overblijfsel had gelaten, als Sodom zouden wij geworden zijn; wij zouden Gomorra gelijk zijn geworden.
<TR><TD VALIGN=top>10<TD>Hoort des HEEREN woord, gij oversten van Sodom! neemt ter ore de wet onzes Gods, gij volk van Gomorra!
<TR><TD VALIGN=top>11<TD>Waartoe zal Mij zijn de veelheid uwer slachtoffers? zegt de HEERE; Ik ben zat van de brandoffers der rammen, en het smeer der vette <I>beesten</I>, en heb geen lust aan het bloed der varren, noch der lammeren, noch der bokken.
<TR><TD VALIGN=top>12<TD>Wanneer gijlieden voor Mijn aangezicht komt te verschijnen, wie heeft zulks van uw hand geeist, dat gij Mijn voorhoven betreden zoudt?
<TR><TD VALIGN=top>13<TD>Brengt niet meer vergeefs offer, het reukwerk is Mij een gruwel; de nieuwe maanden, en sabbatten, <I>en</I> het bijeenroepen der vergaderingen vermag Ik niet, het is ongerechtigheid, zelfs de verbodsdagen.
<TR><TD VALIGN=top>14<TD>Uw nieuwe maanden en uw gezette hoogtijden haat Mijn ziel, zij zijn Mij tot een last; Ik ben moede geworden, <I>die</I> te dragen.
<TR><TD VALIGN=top>15<TD>En als gijlieden uw handen uitbreidt, verberg Ik Mijn ogen voor u; ook wanneer gij het gebed vermenigvuldigt, hoor Ik niet; <I>want</I> uw handen zijn vol bloed.
<TR><TD VALIGN=top>16<TD>Wast u, reinigt u, doet de boosheid uwer handelingen van voor Mijn ogen weg, laat af van kwaad te doen.
<TR><TD VALIGN=top>17<TD>Leert goed doen, zoekt het recht, helpt den verdrukte, doet den wees recht, handelt de twistzaak der weduwe.
<TR><TD VALIGN=top>18<TD>Komt dan, en laat ons samen rechten, zegt de HEERE; al waren uw zonden als scharlaken, zij zullen wit worden als sneeuw, al waren zij rood als karmozijn, zij zullen worden als <I>witte</I> wol.
<TR><TD VALIGN=top>19<TD>Indien gijlieden willig zijt en hoort, zo zult gij het goede dezes lands eten.
<TR><TD VALIGN=top>20<TD>Maar indien gij weigert, en wederspannig zijt, zo zult gij van het zwaard gegeten worden; want de mond des HEEREN heeft <I>het</I> gesproken.
<TR><TD VALIGN=top>21<TD>Hoe is de getrouwe stad tot een hoer geworden! Zij was vol recht, gerechtigheid herbergde daarin, maar nu doodslagers.
<TR><TD VALIGN=top>22<TD>Uw zilver is geworden tot schuim; uw wijn is vermengd met water.
<TR><TD VALIGN=top>23<TD>Uw vorsten zijn afvalligen, en metgezellen der dieven, een ieder van hen heeft de geschenken lief, en zij jagen de vergeldingen na; den wezen doen zij geen recht, en de twistzaak der weduwen komt voor hen niet.
<TR><TD VALIGN=top>24<TD>Daarom spreekt de Heere, HEERE der heirscharen, de Machtige Israels: O wee! Ik zal Mij troosten van Mijn wederpartijders. Ik zal Mij wreken van Mijn vijanden.
<TR><TD VALIGN=top>25<TD>En Ik zal Mijn hand tegen u keren, en Ik zal uw schuim op het allerreinste afzuiveren, en Ik zal al uw tin wegnemen.
<TR><TD VALIGN=top>26<TD>En Ik zal <I>u</I> uw rechters wedergeven, als in het eerste, en uw raadslieden als in den beginne; daarna zult gij een stad der gerechtigheid, een getrouwe stad, genoemd worden.
<TR><TD VALIGN=top>27<TD>Sion zal door recht verlost worden, en haar wederkerenden door gerechtigheid.
<TR><TD VALIGN=top>28<TD>Maar er zal verbreking zijn der overtreders, en der zondaars te zamen; en die den HEERE verlaten, zullen omkomen.
<TR><TD VALIGN=top>29<TD>Want zij zullen beschaamd worden om der eiken wil, die gijlieden begeerd hebt, en gij zult schaamrood worden, om der hoven wil, die gij verkoren hebt.
<TR><TD VALIGN=top>30<TD>Want gij zult zijn als een eik, welks bladeren afvallen, en als een hof, die geen water heeft.
<TR><TD VALIGN=top>31<TD>En de sterke zal wezen tot grof vlas, en zijn werkmeester tot een vonk, en zij zullen beiden te zamen branden, en er zal geen uitblusser wezen.
<TR><TH COLSPAN=2>
</TABLE>
<BR>
<HR>
<A HREF="hl8.htm" TARGET="bijbeltekst">[Vorig hoofdstuk]</A><A HREF="js2.htm" TARGET="bijbeltekst">[Volgend hoofdstuk]</A><BR>
</BODY>
</HTML>
