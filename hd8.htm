<HTML>
<HEAD>
<TITLE>
Handelingen 8
</TITLE>
</HEAD>
<BODY BGCOLOR="#FFFFFF">
<A HREF=hd1.htm TARGET="bijbeltekst">1</A>
<A HREF=hd2.htm TARGET="bijbeltekst">2</A>
<A HREF=hd3.htm TARGET="bijbeltekst">3</A>
<A HREF=hd4.htm TARGET="bijbeltekst">4</A>
<A HREF=hd5.htm TARGET="bijbeltekst">5</A>
<A HREF=hd6.htm TARGET="bijbeltekst">6</A>
<A HREF=hd7.htm TARGET="bijbeltekst">7</A>
8
<A HREF=hd9.htm TARGET="bijbeltekst">9</A>
<A HREF=hd10.htm TARGET="bijbeltekst">10</A>
<A HREF=hd11.htm TARGET="bijbeltekst">11</A>
<A HREF=hd12.htm TARGET="bijbeltekst">12</A>
<A HREF=hd13.htm TARGET="bijbeltekst">13</A>
<A HREF=hd14.htm TARGET="bijbeltekst">14</A>
<A HREF=hd15.htm TARGET="bijbeltekst">15</A>
<A HREF=hd16.htm TARGET="bijbeltekst">16</A>
<A HREF=hd17.htm TARGET="bijbeltekst">17</A>
<A HREF=hd18.htm TARGET="bijbeltekst">18</A>
<A HREF=hd19.htm TARGET="bijbeltekst">19</A>
<A HREF=hd20.htm TARGET="bijbeltekst">20</A>
<A HREF=hd21.htm TARGET="bijbeltekst">21</A>
<A HREF=hd22.htm TARGET="bijbeltekst">22</A>
<A HREF=hd23.htm TARGET="bijbeltekst">23</A>
<A HREF=hd24.htm TARGET="bijbeltekst">24</A>
<A HREF=hd25.htm TARGET="bijbeltekst">25</A>
<A HREF=hd26.htm TARGET="bijbeltekst">26</A>
<A HREF=hd27.htm TARGET="bijbeltekst">27</A>
<A HREF=hd28.htm TARGET="bijbeltekst">28</A>
<BR><HR><BR>
<TABLE>
<TR><TH COLSPAN=2>Handelingen 8
<TR><TH COLSPAN=2>
<TR><TD VALIGN=top>1<TD>En Saulus had mede een welbehagen aan zijn dood. En er werd te dien dage een grote vervolging tegen de Gemeente, die te Jeruzalem was; en zij werden allen verstrooid door de landen van Judea en Samaria, behalve de apostelen.
<TR><TD VALIGN=top>2<TD>En <I>enige</I> godvruchtige mannen droegen Stefanus te zamen <I>ten</I> <I>grave</I> en maakten groten rouw over hem.
<TR><TD VALIGN=top>3<TD>En Saulus verwoestte de Gemeente, gaande in de huizen; en trekkende mannen en vrouwen, leverde hen over in de gevangenis.
<TR><TD VALIGN=top>4<TD>Zij dan nu, die verstrooid waren, gingen <I>het</I> <I>land</I> door, en verkondigden het Woord.
<TR><TD VALIGN=top>5<TD>En Filippus kwam af in de stad van Samaria, en predikte hun Christus.
<TR><TD VALIGN=top>6<TD>En de scharen hielden zich eendrachtelijk aan hetgeen van Filippus gezegd werd, dewijl zij hoorden en zagen de tekenen, die hij deed.
<TR><TD VALIGN=top>7<TD>Want van velen, die onreine geesten hadden, gingen <I>dezelve</I> uit, roepende met grote stem; en vele geraakten en kreupelen werden genezen.
<TR><TD VALIGN=top>8<TD>En er werd grote blijdschap in die stad.
<TR><TD VALIGN=top>9<TD>En een zeker man, met name Simon, was te voren in de stad plegende toverij, en verrukkende de zinnen des volks van Samaria, zeggende van zichzelven, dat hij wat groots was.
<TR><TD VALIGN=top>10<TD>Welken zij allen aanhingen, van den kleine tot den grote, zeggende: Deze is de grote kracht Gods.
<TR><TD VALIGN=top>11<TD>En zij hingen hem aan, omdat hij een langen tijd met toverijen hun zinnen verrukt had.
<TR><TD VALIGN=top>12<TD>Maar toen zij Filippus geloofden, die het Evangelie van het Koninkrijk Gods, en <I>van</I> den Naam van Jezus Christus verkondigde, werden zij gedoopt, beiden, mannen en vrouwen.
<TR><TD VALIGN=top>13<TD>En Simon geloofde ook zelf, en gedoopt zijnde, bleef gedurig bij Filippus; en ziende de tekenen en grote krachten, die er geschiedden, ontzette hij zich.
<TR><TD VALIGN=top>14<TD>Als nu de apostelen, die te Jeruzalem waren, hoorden, dat Samaria het Woord Gods aangenomen had, zonden zij tot hen Petrus en Johannes;
<TR><TD VALIGN=top>15<TD>Dewelken, afgekomen zijnde, baden voor hen, dat zij den Heiligen Geest ontvangen mochten.
<TR><TD VALIGN=top>16<TD>(Want Hij was nog op niemand van hen gevallen, maar zij waren alleenlijk gedoopt in den Naam van den Heere Jezus.)
<TR><TD VALIGN=top>17<TD>Toen legden zij de handen op hen, en zij ontvingen den Heiligen Geest.
<TR><TD VALIGN=top>18<TD>En als Simon zag, dat, door de oplegging van de handen der apostelen de Heilige Geest gegeven werd, zo bood hij hun geld aan,
<TR><TD VALIGN=top>19<TD>Zeggende: Geeft ook mij deze macht, opdat, zo wien ik de handen opleg, hij den Heiligen Geest ontvange.
<TR><TD VALIGN=top>20<TD>Maar Petrus zeide tot hem: Uw geld zij met u ten verderve, omdat gij gemeend hebt, dat de gave Gods door geld verkregen wordt!
<TR><TD VALIGN=top>21<TD>Gij hebt geen deel noch lot in dit woord: want uw hart is niet recht voor God.
<TR><TD VALIGN=top>22<TD>Bekeer u dan van deze uw boosheid, en bid God, of misschien u deze overlegging uws harten vergeven wierd.
<TR><TD VALIGN=top>23<TD>Want ik zie, dat gij zijt in een gans bittere gal en samenknoping der ongerechtigheid.
<TR><TD VALIGN=top>24<TD>Doch Simon, antwoordende, zeide: Bidt gijlieden voor mij tot den Heere, opdat niets over mij kome van hetgeen gij gezegd hebt.
<TR><TD VALIGN=top>25<TD>Zij dan nu, als zij het Woord des Heeren betuigd en gesproken hadden, keerden wederom naar Jeruzalem, en verkondigden het Evangelie <I>in</I> vele vlekken der Samaritanen.
<TR><TD VALIGN=top>26<TD>En een engel des Heeren sprak tot Filippus, zeggende: Sta op, en ga heen tegen het zuiden, op den weg, die van Jeruzalem afdaalt naar Gaza, welke woest is.
<TR><TD VALIGN=top>27<TD>En hij stond op en ging heen; en ziet, een Moorman, een kamerling, <I>en</I> een machtig heer van Candace, de koningin der Moren, die over al haar schat was, welke was gekomen om aan te bidden te Jeruzalem;
<TR><TD VALIGN=top>28<TD>En hij keerde wederom, en zat op zijn wagen, en las den profeet Jesaja.
<TR><TD VALIGN=top>29<TD>En de Geest zeide tot Filippus: Ga toe, en voeg u bij dezen wagen.
<TR><TD VALIGN=top>30<TD>En Filippus liep toe, en hoorde hem den profeet Jesaja lezen, en zeide: Verstaat gij ook, hetgeen gij leest?
<TR><TD VALIGN=top>31<TD>En hij zeide: Hoe zou ik toch kunnen, zo mij niet iemand onderricht? En hij bad Filippus, dat hij zou opkomen, en bij hem zitten.
<TR><TD VALIGN=top>32<TD>En de plaats der Schriftuur, die hij las, was deze: Hij is gelijk een schaap ter slachting geleid; en gelijk een lam stemmeloos is voor dien, die het scheert, alzo doet Hij Zijn mond niet open.
<TR><TD VALIGN=top>33<TD>In Zijn vernedering is Zijn oordeel weggenomen; en wie zal Zijn geslacht verhalen? Want Zijn leven wordt van de aarde weggenomen.
<TR><TD VALIGN=top>34<TD>En de kamerling antwoordde Filippus en zeide: Ik bid u, van Wien zegt de profeet dit, van zichzelven, of van iemand anders?
<TR><TD VALIGN=top>35<TD>En Filippus deed zijn mond open en beginnende van diezelfde Schrift, verkondigde hem Jezus.
<TR><TD VALIGN=top>36<TD>En alzo zij over weg reisden, kwamen zij aan een zeker water; en de kamerling zeide: Ziedaar water; wat verhindert mij gedoopt te worden?
<TR><TD VALIGN=top>37<TD>En Filippus zeide: Indien gij van ganser harte gelooft, zo is het geoorloofd. En hij, antwoordende, zeide: Ik geloof, dat Jezus Christus de Zoon van God is.
<TR><TD VALIGN=top>38<TD>En hij gebood den wagen stil te houden; en zij daalden beiden af in het water, zo Filippus als de kamerling, en hij doopte hem.
<TR><TD VALIGN=top>39<TD>En toen zij uit het water waren opgekomen, nam de Geest des Heeren Filippus weg, en de kamerling zag hem niet meer; want hij reisde zijn weg met blijdschap.
<TR><TD VALIGN=top>40<TD>Maar Filippus werd gevonden, te Azote; en <I>het</I> <I>land</I> doorgaande, verkondigde hij het Evangelie <I>in</I> alle steden, totdat hij te Cesarea kwam.
<TR><TH COLSPAN=2>
</TABLE>
<BR>
<HR>
<A HREF="hd7.htm" TARGET="bijbeltekst">[Vorig hoofdstuk]</A><A HREF="hd9.htm" TARGET="bijbeltekst">[Volgend hoofdstuk]</A><BR>
</BODY>
</HTML>
