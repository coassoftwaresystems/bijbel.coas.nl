<HTML>
<HEAD>
<TITLE>
Spreuken 8
</TITLE>
</HEAD>
<BODY BGCOLOR="#FFFFFF">
<A HREF=sp1.htm TARGET="bijbeltekst">1</A>
<A HREF=sp2.htm TARGET="bijbeltekst">2</A>
<A HREF=sp3.htm TARGET="bijbeltekst">3</A>
<A HREF=sp4.htm TARGET="bijbeltekst">4</A>
<A HREF=sp5.htm TARGET="bijbeltekst">5</A>
<A HREF=sp6.htm TARGET="bijbeltekst">6</A>
<A HREF=sp7.htm TARGET="bijbeltekst">7</A>
8
<A HREF=sp9.htm TARGET="bijbeltekst">9</A>
<A HREF=sp10.htm TARGET="bijbeltekst">10</A>
<A HREF=sp11.htm TARGET="bijbeltekst">11</A>
<A HREF=sp12.htm TARGET="bijbeltekst">12</A>
<A HREF=sp13.htm TARGET="bijbeltekst">13</A>
<A HREF=sp14.htm TARGET="bijbeltekst">14</A>
<A HREF=sp15.htm TARGET="bijbeltekst">15</A>
<A HREF=sp16.htm TARGET="bijbeltekst">16</A>
<A HREF=sp17.htm TARGET="bijbeltekst">17</A>
<A HREF=sp18.htm TARGET="bijbeltekst">18</A>
<A HREF=sp19.htm TARGET="bijbeltekst">19</A>
<A HREF=sp20.htm TARGET="bijbeltekst">20</A>
<A HREF=sp21.htm TARGET="bijbeltekst">21</A>
<A HREF=sp22.htm TARGET="bijbeltekst">22</A>
<A HREF=sp23.htm TARGET="bijbeltekst">23</A>
<A HREF=sp24.htm TARGET="bijbeltekst">24</A>
<A HREF=sp25.htm TARGET="bijbeltekst">25</A>
<A HREF=sp26.htm TARGET="bijbeltekst">26</A>
<A HREF=sp27.htm TARGET="bijbeltekst">27</A>
<A HREF=sp28.htm TARGET="bijbeltekst">28</A>
<A HREF=sp29.htm TARGET="bijbeltekst">29</A>
<A HREF=sp30.htm TARGET="bijbeltekst">30</A>
<A HREF=sp31.htm TARGET="bijbeltekst">31</A>
<BR><HR><BR>
<TABLE>
<TR><TH COLSPAN=2>Spreuken 8
<TR><TH COLSPAN=2>
<TR><TD VALIGN=top>1<TD>Roept de Wijsheid niet, en verheft <I>niet</I> de Verstandigheid Haar stem?
<TR><TD VALIGN=top>2<TD>Op de spits der hoge plaatsen, aan den weg, ter plaatse, waar paden zijn, staat Zij;
<TR><TD VALIGN=top>3<TD>Aan de zijde der poorten, voor aan de stad, <I>aan</I> den ingang der deuren roept Zij overluid:
<TR><TD VALIGN=top>4<TD>Tot u, o mannen! roep Ik, en Mijn stem is tot de mensenkinderen.
<TR><TD VALIGN=top>5<TD>Gij slechten! verstaat kloekzinnigheid, en gij zotten! verstaat <I>met</I> <I>het</I> hart.
<TR><TD VALIGN=top>6<TD>Hoort, want ik zal vorstelijke dingen spreken, en de opening Mijner lippen zal enkel billijkheid zijn.
<TR><TD VALIGN=top>7<TD>Want Mijn gehemelte zal de waarheid bedachtelijk uitspreken, en de goddeloosheid is Mijn lippen een gruwel.
<TR><TD VALIGN=top>8<TD>Al de redenen Mijns monds zijn in gerechtigheid; er is niets verdraaids, noch verkeerds in.
<TR><TD VALIGN=top>9<TD>Zij zijn alle recht voor dengene, die verstandig is, en rechtmatig voor degenen, die wetenschap vinden.
<TR><TD VALIGN=top>10<TD>Neemt Mijn tucht aan, en niet zilver, en wetenschap, meer dan het uitgelezen uitgegraven goud.
<TR><TD VALIGN=top>11<TD>Want wijsheid is beter dan robijnen, en al wat men begeren mag, is met haar niet te vergelijken.
<TR><TD VALIGN=top>12<TD>Ik, Wijsheid, woon <I>bij</I> de kloekzinnigheid, en vinde de kennis van alle bedachtzaamheid.
<TR><TD VALIGN=top>13<TD>De vreze des HEEREN is, te haten het kwade, de hovaardigheid, en den hoogmoed, en den kwaden weg; Ik haat ook den mond der verkeerdheden.
<TR><TD VALIGN=top>14<TD>Raad en het wezen zijn Mijne; Ik ben het Verstand, Mijne is de Sterkte.
<TR><TD VALIGN=top>15<TD>Door Mij regeren de koningen, en de vorsten stellen gerechtigheid.
<TR><TD VALIGN=top>16<TD>Door Mij heersen de heersers, en de prinsen, al de rechters der aarde.
<TR><TD VALIGN=top>17<TD>Ik heb lief, die Mij liefhebben; en die Mij vroeg zoeken, zullen Mij vinden.
<TR><TD VALIGN=top>18<TD>Rijkdom en eer is bij Mij, duurachtig goed en gerechtigheid.
<TR><TD VALIGN=top>19<TD>Mijn vrucht is beter dan uitgegraven goud, en dan dicht goud; en Mijn inkomen dan uitgelezen zilver.
<TR><TD VALIGN=top>20<TD>Ik doe wandelen op den weg der gerechtigheid, in het midden van de paden des rechts;
<TR><TD VALIGN=top>21<TD>Opdat Ik Mijn liefhebbers doe beerven dat bestendig is, en Ik zal hun schatkameren vervullen.
<TR><TD VALIGN=top>22<TD>De HEERE bezat Mij <I>in</I> <I>het</I> beginsel Zijns wegs, voor Zijn werken, van toen aan.
<TR><TD VALIGN=top>23<TD>Ik ben van eeuwigheid af gezalfd geweest; van den aanvang, van de oudheden der aarde aan.
<TR><TD VALIGN=top>24<TD>Ik was geboren, als de afgronden nog niet waren, als nog geen fonteinen waren, zwaar van water;
<TR><TD VALIGN=top>25<TD>Aleer de bergen ingevest waren, voor de heuvelen was Ik geboren.
<TR><TD VALIGN=top>26<TD>Hij had de aarde nog niet gemaakt, noch de velden, noch de aanvang van de stofjes der wereld.
<TR><TD VALIGN=top>27<TD>Toen Hij de hemelen bereidde, was Ik daar; toen Hij een cirkel over het vlakke des afgronds beschreef;
<TR><TD VALIGN=top>28<TD>Toen Hij de opperwolken van boven vestigde; toen Hij de fonteinen des afgronds vastmaakte;
<TR><TD VALIGN=top>29<TD>Toen Hij der zee haar perk zette, opdat de wateren Zijn bevel niet zouden overtreden; toen Hij de grondvesten der aarde stelde;
<TR><TD VALIGN=top>30<TD>Toen was Ik een voedsterling bij Hem, en Ik was dagelijks <I>Zijn</I> vermakingen, te aller tijd voor Zijn aangezicht spelende;
<TR><TD VALIGN=top>31<TD>Spelende in de wereld Zijns aardrijks, en Mijn vermakingen zijn met de mensenkinderen.
<TR><TD VALIGN=top>32<TD>Nu dan, kinderen! hoort naar Mij; want welgelukzalig zijn zij, <I>die</I> Mijn wegen bewaren.
<TR><TD VALIGN=top>33<TD>Hoort de tucht, en wordt wijs, en verwerpt <I>die</I> niet.
<TR><TD VALIGN=top>34<TD>Welgelukzalig is de mens, die naar Mij hoort, dagelijks wakende aan Mijn poorten, waarnemende de posten Mijner deuren.
<TR><TD VALIGN=top>35<TD>Want die Mij vindt, vindt het leven, en trekt een welgevallen van den HEERE.
<TR><TD VALIGN=top>36<TD>Maar die <I>tegen</I> Mij zondigt, doet zijn ziel geweld aan; allen, die Mij haten, hebben den dood lief.
<TR><TH COLSPAN=2>
</TABLE>
<BR>
<HR>
<A HREF="sp7.htm" TARGET="bijbeltekst">[Vorig hoofdstuk]</A><A HREF="sp9.htm" TARGET="bijbeltekst">[Volgend hoofdstuk]</A><BR>
</BODY>
</HTML>
