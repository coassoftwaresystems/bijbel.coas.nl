<HTML>
<HEAD>
<TITLE>
Jona 1
</TITLE>
</HEAD>
<BODY BGCOLOR="#FFFFFF">
1
<A HREF=jn2.htm TARGET="bijbeltekst">2</A>
<A HREF=jn3.htm TARGET="bijbeltekst">3</A>
<A HREF=jn4.htm TARGET="bijbeltekst">4</A>
<BR><HR><BR>
<TABLE>
<TR><TH COLSPAN=2>Jona 1
<TR><TH COLSPAN=2>
<TR><TD VALIGN=top>1<TD>En het woord des HEEREN geschiedde tot Jona, den zoon van Amitthai, zeggende:
<TR><TD VALIGN=top>2<TD>Maak u op, ga naar de grote stad Nineve, en predik tegen haar; want hunlieder boosheid is opgeklommen voor Mijn aangezicht.
<TR><TD VALIGN=top>3<TD>Maar Jona maakte zich op om te vluchten naar Tarsis, van het aangezicht des HEEREN; en hij kwam af te Jafo, en vond een schip, gaande naar Tarsis, en hij gaf de vracht daarvan, en ging neder in hetzelve, om met henlieden te gaan naar Tarsis, van het aan gezicht des HEEREN.
<TR><TD VALIGN=top>4<TD>Maar de HEERE wierp een groten wind op de zee; en er werd een grote storm in de zee, zodat het schip dacht te breken.
<TR><TD VALIGN=top>5<TD>Toen vreesden de zeelieden, en riepen een iegelijk tot zijn god, en wierpen de vaten, die in het schip waren, in de zee, om <I>het</I> van dezelve te verlichten; maar Jona was nedergegaan aan de zijden van het schip, en lag neder, en was met een diepen slaap bevangen.
<TR><TD VALIGN=top>6<TD>En de opperschipper naderde tot hem, en zeide tot hem: Wat is u, gij hardslapende? Sta op, roep tot uw God, misschien zal die God aan ons gedenken, dat wij niet vergaan.
<TR><TD VALIGN=top>7<TD>Voorts zeiden zij, een ieder tot zijn metgezel: Komt, en laat ons loten werpen, opdat wij mogen weten, om wiens wil ons dit kwaad <I>overkomt</I>. Alzo wierpen zij loten, en het lot viel op Jona.
<TR><TD VALIGN=top>8<TD>Toen zeiden zij tot hem: Verklaar ons nu, om wiens wil ons dit kwaad <I>overkomt</I>. Wat is uw werk en van waar komt gij? Welk is uw land en van welk volk zijt gij?
<TR><TD VALIGN=top>9<TD>En hij zeide tot hen: Ik ben een Hebreer; en ik vreze den HEERE, den God des hemels, Die de zee en het droge gemaakt heeft.
<TR><TD VALIGN=top>10<TD>Toen vreesden die mannen <I>met</I> grote vreze, en zeiden tot hem: Wat hebt gij dit gedaan? Want de mannen wisten, dat hij van des HEEREN aangezicht vlood; want hij had het hun te kennen gegeven.
<TR><TD VALIGN=top>11<TD>Voorts zeiden zij tot hem: Wat zullen wij u doen, opdat de zee stil worde van ons? Want de zee werd hoe langer hoe onstuimiger.
<TR><TD VALIGN=top>12<TD>En hij zeide tot hen: Neemt mij op, en werpt mij in de zee, zo zal de zee stil worden van ulieden; want ik weet, dat deze grote storm ulieden om mijnentwil over <I>komt</I>.
<TR><TD VALIGN=top>13<TD>Maar de mannen roeiden, om <I>het</I> <I>schip</I> weder te brengen aan het droge, doch zij konden niet; want de zee werd hoe langer hoe onstuimiger tegen hen.
<TR><TD VALIGN=top>14<TD>Toen riepen zij tot den HEERE, en zeiden: Och HEERE! laat ons toch niet vergaan om dezes mans ziel, en leg geen onschuldig bloed op ons; want Gij, HEERE! hebt gedaan, gelijk als het U heeft behaagd.
<TR><TD VALIGN=top>15<TD>En zij namen Jona op, en wierpen hem in de zee. Toen stond de zee <I>stil</I> van haar verbolgenheid.
<TR><TD VALIGN=top>16<TD>Dies vreesden de mannen den HEERE <I>met</I> grote vreeze; en zij slachtten den HEERE slachtoffer, en beloofden geloften.
<TR><TD VALIGN=top>17<TD>De HEERE nu beschikte een groten vis, om Jona in te slokken; en Jona was in het ingewand van den vis, drie dagen en drie nachten.
<TR><TH COLSPAN=2>
</TABLE>
<BR>
<HR>
<A HREF="am10.htm" TARGET="bijbeltekst">[Vorig hoofdstuk]</A><A HREF="jn2.htm" TARGET="bijbeltekst">[Volgend hoofdstuk]</A><BR>
</BODY>
</HTML>
