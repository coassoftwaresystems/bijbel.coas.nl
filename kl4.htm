<HTML>
<HEAD>
<TITLE>
Klaagliederen van Jeremia 4
</TITLE>
</HEAD>
<BODY BGCOLOR="#FFFFFF">
<A HREF=kl1.htm TARGET="bijbeltekst">1</A>
<A HREF=kl2.htm TARGET="bijbeltekst">2</A>
<A HREF=kl3.htm TARGET="bijbeltekst">3</A>
4
<A HREF=kl5.htm TARGET="bijbeltekst">5</A>
<BR><HR><BR>
<TABLE>
<TR><TH COLSPAN=2>Klaagliederen van Jeremia 4
<TR><TH COLSPAN=2>
<TR><TD VALIGN=top>1<TD><I>Aleph</I>. Hoe is het goud <I>zo</I> verdonkerd, het goede fijne goud <I>zo</I> veranderd! <I>Hoe</I> zijn de stenen des heiligdoms vooraan op alle straten verworpen!
<TR><TD VALIGN=top>2<TD><I>Beth</I>. De kostelijke kinderen Sions, tegen fijn goud geschat, hoe zijn zij <I>nu</I> gelijk gerekend aan de aarden flessen, het werk van de handen eens pottenbakkers!
<TR><TD VALIGN=top>3<TD><I>Gimel</I>. Zelfs laten de zeekalveren de borsten neder, zij zogen hun welpen; <I>maar</I> de dochter mijns volks is als een wrede geworden, gelijk de struisen in de woestijn.
<TR><TD VALIGN=top>4<TD><I>Daleth</I>. De tong van het zoogkind kleeft aan zijn gehemelte van dorst; de kinderkens eisen brood, er is niemand, die <I>het</I> hun mededeelt.
<TR><TD VALIGN=top>5<TD><I>He</I>. Die lekkernijen aten, versmachten <I>nu</I> op de straten; die in karmozijn opgetrokken zijn, omhelzen den drek.
<TR><TD VALIGN=top>6<TD><I>Vau</I>. En de ongerechtigheid der dochter mijns volks is groter dan de zonden van Sodom, dat als in een ogenblik omgekeerd werd, en geen handen hadden arbeid over haar.
<TR><TD VALIGN=top>7<TD><I>Zain</I>. Haar bijzondersten waren reiner dan de sneeuw, zij waren witter dan melk; zij waren roder van lichaam dan robijnen, gladder dan een saffier.
<TR><TD VALIGN=top>8<TD><I>Cheth</I>. <I>Maar</I> <I>nu</I> is hun gedaante verduisterd van zwartigheid, men kent hen niet op de straten; hun huid kleeft aan hun beenderen, zij is verdord, zij is geworden als een hout.
<TR><TD VALIGN=top>9<TD><I>Teth</I>. De verslagenen van het zwaard zijn gelukkiger dan de verslagenen van den honger; want die vlieten daarhenen, <I>als</I> doorstoken zijnde, omdat er geen vruchten der velden zijn.
<TR><TD VALIGN=top>10<TD><I>Jod</I>. De handen der barmhartige vrouwen hebben haar kinderen gekookt; zij zijn haar tot spijze geworden in de verbreking der dochter mijns volks.
<TR><TD VALIGN=top>11<TD><I>Caph</I>. De HEERE heeft Zijn grimmigheid volbracht, Hij heeft de hittigheid Zijns toorns uitgestort; en Hij heeft te Sion een vuur aangestoken, hetwelk haar fondamenten verteerd heeft.
<TR><TD VALIGN=top>12<TD><I>Lamed</I>. De koningen der aarde zouden het niet geloofd hebben, noch al de inwoners der wereld, dat de tegenpartijder en vijand tot de poorten van Jeruzalem zou ingaan.
<TR><TD VALIGN=top>13<TD><I>Mem</I>. Het is vanwege de zonden harer profeten, <I>en</I> de misdaden harer priesteren, die in het midden van haar het bloed der rechtvaardigen vergoten hebben.
<TR><TD VALIGN=top>14<TD><I>Nun</I>. Zij zwierven <I>als</I> blinden op de straten, zij waren met bloed besmet, zodat men niet kon zien, <I>of</I> men raakte hun klederen aan.
<TR><TD VALIGN=top>15<TD><I>Samech</I>. Zij riepen tot hen: Wijkt, <I>hier</I> <I>is</I> een onreine wijkt, wijkt, roert niet aan! Zekerlijk, zij zijn weggevlogen, ja, weggezworven; zij zeiden onder de heidenen: Zij zullen er niet langer wonen.
<TR><TD VALIGN=top>16<TD><I>Pe</I>. Des HEEREN aangezicht heeft ze verdeeld. Hij zal ze voortaan niet meer aanzien; zij hebben het aangezicht der priesteren niet geeerd, zij hebben den ouden geen genade bewezen.
<TR><TD VALIGN=top>17<TD><I>Ain</I>. Nog bezweken ons onze ogen, <I>ziende</I> naar onze ijdele hulp; wij gaapten met ons gapen op een volk, <I>dat</I> niet kon verlossen.
<TR><TD VALIGN=top>18<TD><I>Tsade</I>. Zij hebben onze gangen nagespeurd, dat wij op onze straten niet gaan konden; ons einde is genaderd, onze dagen zijn vervuld, ja, ons einde is gekomen.
<TR><TD VALIGN=top>19<TD><I>Koph</I>. Onze vervolgers zijn sneller geweest dan de arenden des hemels; zij hebben ons op de bergen hittiglijk vervolgd, in de woestijn hebben zij ons lagen gelegd.
<TR><TD VALIGN=top>20<TD><I>Resch</I>. De adem onzer neuzen, de gezalfde des HEEREN, is gevangen in hun groeven; <I>van</I> welken wij zeiden: Wij zullen onder zijn schaduw leven onder de heidenen!
<TR><TD VALIGN=top>21<TD><I>Schin</I>. Wees vrolijk, en verblijd u, gij dochter Edoms, die in het land Uz woont! <I>doch</I> de beker zal ook tot u komen, gij zult dronken worden, en ontbloot worden.
<TR><TD VALIGN=top>22<TD><I>Thau</I>. Uw ongerechtigheid heeft een einde, o gij dochter Sions! Hij zal u niet meer gevankelijk doen wegvoeren; <I>maar</I> uw ongerechtigheid, o gij dochter Edoms! zal Hij bezoeken; Hij zal uw zonden ontdekken.
<TR><TH COLSPAN=2>
</TABLE>
<BR>
<HR>
<A HREF="kl3.htm" TARGET="bijbeltekst">[Vorig hoofdstuk]</A><A HREF="kl5.htm" TARGET="bijbeltekst">[Volgend hoofdstuk]</A><BR>
</BODY>
</HTML>
