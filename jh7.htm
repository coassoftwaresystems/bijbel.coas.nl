<HTML>
<HEAD>
<TITLE>
Johannes 7
</TITLE>
</HEAD>
<BODY BGCOLOR="#FFFFFF">
<A HREF=jh1.htm TARGET="bijbeltekst">1</A>
<A HREF=jh2.htm TARGET="bijbeltekst">2</A>
<A HREF=jh3.htm TARGET="bijbeltekst">3</A>
<A HREF=jh4.htm TARGET="bijbeltekst">4</A>
<A HREF=jh5.htm TARGET="bijbeltekst">5</A>
<A HREF=jh6.htm TARGET="bijbeltekst">6</A>
7
<A HREF=jh8.htm TARGET="bijbeltekst">8</A>
<A HREF=jh9.htm TARGET="bijbeltekst">9</A>
<A HREF=jh10.htm TARGET="bijbeltekst">10</A>
<A HREF=jh11.htm TARGET="bijbeltekst">11</A>
<A HREF=jh12.htm TARGET="bijbeltekst">12</A>
<A HREF=jh13.htm TARGET="bijbeltekst">13</A>
<A HREF=jh14.htm TARGET="bijbeltekst">14</A>
<A HREF=jh15.htm TARGET="bijbeltekst">15</A>
<A HREF=jh16.htm TARGET="bijbeltekst">16</A>
<A HREF=jh17.htm TARGET="bijbeltekst">17</A>
<A HREF=jh18.htm TARGET="bijbeltekst">18</A>
<A HREF=jh19.htm TARGET="bijbeltekst">19</A>
<A HREF=jh20.htm TARGET="bijbeltekst">20</A>
<A HREF=jh21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>Johannes 7
<TR><TH COLSPAN=2>
<TR><TD VALIGN=top>1<TD>En na dezen wandelde Jezus in Galilea; want Hij wilde in Judea niet wandelen, omdat de Joden Hem zochten te doden.
<TR><TD VALIGN=top>2<TD>En het feest der Joden, <I>namelijk</I> de <I>loof</I> huttenzetting, was nabij.
<TR><TD VALIGN=top>3<TD>Zo zeiden dan Zijn broeders tot Hem: Vertrek van hier, en ga heen in Judea, opdat ook Uw discipelen Uw werken mogen aanschouwen, die Gij doet.
<TR><TD VALIGN=top>4<TD>Want niemand doet iets in het verborgen, en zoekt zelf, dat men openlijk van hem spreke. Indien Gij deze dingen doet, zo openbaar Uzelven aan de wereld.
<TR><TD VALIGN=top>5<TD>Want ook Zijn broeders geloofden niet in Hem.
<TR><TD VALIGN=top>6<TD>Jezus dan zeide tot hen: Mijn tijd is nog niet hier, maar uw tijd is altijd bereid.
<TR><TD VALIGN=top>7<TD>De wereld kan ulieden niet haten, maar Mij haat zij, omdat Ik van dezelve getuig, dat haar werken boos zijn.
<TR><TD VALIGN=top>8<TD>Gaat gijlieden op tot dit feest; Ik ga nog niet op tot dit feest; want Mijn tijd is nog niet vervuld.
<TR><TD VALIGN=top>9<TD>En als Hij deze dingen tot hen gezegd had, bleef Hij in Galilea.
<TR><TD VALIGN=top>10<TD>Maar als Zijn broeders opgegaan waren, toen ging Hij ook Zelf op tot het feest, niet openlijk, maar als in het verborgen.
<TR><TD VALIGN=top>11<TD>De Joden dan zochten Hem in het feest, en zeiden: Waar is Hij?
<TR><TD VALIGN=top>12<TD>En er was veel gemurmels van Hem onder de scharen. Sommigen zeiden: Hij is goed; en anderen zeiden: Neen, maar Hij verleidt de schare.
<TR><TD VALIGN=top>13<TD>Nochtans sprak niemand vrijmoediglijk van Hem, om de vrees der Joden.
<TR><TD VALIGN=top>14<TD>Doch als het nu in het midden van het feest was, zo ging Jezus op in den tempel, en leerde.
<TR><TD VALIGN=top>15<TD>En de Joden verwonderden zich, zeggende: Hoe weet Deze de Schriften, daar Hij ze niet geleerd heeft?
<TR><TD VALIGN=top>16<TD>Jezus antwoordde hun, en zeide: Mijn leer is Mijne niet, maar Desgenen, Die Mij gezonden heeft.
<TR><TD VALIGN=top>17<TD>Zo iemand wil Deszelfs wil doen, die zal van deze leer bekennen, of zij uit God is, dan <I>of</I> Ik van Mijzelven spreek.
<TR><TD VALIGN=top>18<TD>Die van zichzelven spreekt, zoekt zijn eigen eer; maar Die de eer zoekt Desgenen, Die Hem gezonden heeft, Die is waarachtig, en geen ongerechtigheid is in Hem.
<TR><TD VALIGN=top>19<TD>Heeft Mozes u niet de wet gegeven? En niemand van u doet de wet. Wat zoekt gij Mij te doden?
<TR><TD VALIGN=top>20<TD>De schare antwoordde en zeide: Gij hebt den duivel; wie zoekt U te doden?
<TR><TD VALIGN=top>21<TD>Jezus antwoordde en zeide tot hen: Een werk heb Ik gedaan, en gij verwondert u allen.
<TR><TD VALIGN=top>22<TD>Daarom heeft Mozes ulieden de besnijdenis gegeven (niet dat zij uit Mozes is, maar uit de vaderen), en gij besnijdt een mens op den sabbat.
<TR><TD VALIGN=top>23<TD>Indien een mens de besnijdenis ontvangt op den sabbat, opdat de wet van Mozes niet gebroken worde; zijt gij toornig op Mij, dat Ik een gehelen mens gezond gemaakt heb op den sabbat?
<TR><TD VALIGN=top>24<TD>Oordeelt niet naar het aanzien, maar oordeelt een rechtvaardig oordeel.
<TR><TD VALIGN=top>25<TD>Sommigen dan uit die van Jeruzalem zeiden: Is Deze niet, Dien zij zoeken te doden?
<TR><TD VALIGN=top>26<TD>En ziet, Hij spreekt vrijmoediglijk, en zij zeggen Hem niets. Zouden nu wel de oversten waarlijk weten, dat Deze waarlijk is de Christus?
<TR><TD VALIGN=top>27<TD>Doch van Dezen weten wij, van waar Hij is; maar de Christus, wanneer Hij komen zal, zo zal niemand weten, van waar Hij is.
<TR><TD VALIGN=top>28<TD>Jezus dan riep in den tempel, lerende en zeggende: En gij kent Mij, en gij weet, van waar Ik ben; en Ik ben van Mijzelven niet gekomen, maar Hij is waarachtig, Die Mij gezonden heeft, Welken gijlieden niet kent.
<TR><TD VALIGN=top>29<TD>Maar Ik ken Hem; want Ik ben van Hem, en Hij heeft Mij gezonden.
<TR><TD VALIGN=top>30<TD>Zij zochten Hem dan te grijpen; maar niemand sloeg de hand aan Hem; want Zijn ure was nog niet gekomen.
<TR><TD VALIGN=top>31<TD>En velen uit de schare geloofden in Hem, en zeiden: Wanneer de Christus zal gekomen zijn, zal Hij ook meer tekenen doen dan die, welke Deze gedaan heeft?
<TR><TD VALIGN=top>32<TD>De Farizeen hoorden, dat de schare dit van Hem murmelde; en de Farizeen en de overpriesters zonden dienaren, opdat zij Hem grijpen zouden.
<TR><TD VALIGN=top>33<TD>Jezus dan zeide tot hen: Nog een kleinen tijd ben Ik bij u, en Ik ga heen tot Dengene, Die Mij gezonden heeft.
<TR><TD VALIGN=top>34<TD>Gij zult Mij zoeken, en gij zult <I>Mij</I> niet vinden; en waar Ik ben, kunt gij niet komen.
<TR><TD VALIGN=top>35<TD>De Joden dan zeiden tot elkander: Waar zal Deze heengaan, dat wij Hem niet zullen vinden? Zal Hij tot de verstrooide Grieken gaan, en de Grieken leren?
<TR><TD VALIGN=top>36<TD>Wat is dit voor een rede, die Hij gezegd heeft: Gij zult Mij zoeken, en zult <I>Mij</I> niet vinden; en waar Ik ben, kunt gij niet komen?
<TR><TD VALIGN=top>37<TD>En op den laatsten dag, <I>zijnde</I> de grote <I>dag</I> van het feest, stond Jezus en riep, zeggende: Zo iemand dorst, die kome tot Mij en drinke.
<TR><TD VALIGN=top>38<TD>Die in Mij gelooft, gelijkerwijs de Schrift zegt, stromen des levenden waters zullen uit zijn buik vloeien.
<TR><TD VALIGN=top>39<TD>(En dit zeide Hij van den Geest, Denwelken ontvangen zouden, die in Hem geloven; want de Heilige Geest was nog niet, overmits Jezus nog niet verheerlijkt was.)
<TR><TD VALIGN=top>40<TD>Velen dan uit de schare, deze rede horende, zeiden: Deze is waarlijk de Profeet.
<TR><TD VALIGN=top>41<TD>Anderen zeiden: Deze is de Christus. En anderen zeiden: Zal dan de Christus uit Galilea komen?
<TR><TD VALIGN=top>42<TD>Zegt de Schrift niet, dat de Christus komen zal uit den zade Davids, en van het vlek Bethlehem, waar David was?
<TR><TD VALIGN=top>43<TD>Er werd dan tweedracht onder de schare, om Zijnentwil.
<TR><TD VALIGN=top>44<TD>En sommigen van hen wilden Hem grijpen; maar niemand sloeg de handen aan Hem.
<TR><TD VALIGN=top>45<TD>De dienaars dan kwamen tot de overpriesters en Farizeen; en die zeiden tot hen: Waarom hebt gij Hem niet gebracht?
<TR><TD VALIGN=top>46<TD>De dienaars antwoordden: Nooit heeft een mens alzo gesproken, gelijk deze Mens.
<TR><TD VALIGN=top>47<TD>De Farizeen dan antwoordden hun: Zijt ook gijlieden verleid?
<TR><TD VALIGN=top>48<TD>Heeft iemand uit de oversten in Hem geloofd, of uit de Farizeen?
<TR><TD VALIGN=top>49<TD>Maar deze schare, die de wet niet weet, is vervloekt.
<TR><TD VALIGN=top>50<TD>Nicodemus zeide tot hen, welke des nachts tot Hem gekomen was, zijnde een uit hen:
<TR><TD VALIGN=top>51<TD>Oordeelt ook onze wet den mens, tenzij dat zij eerst van hem gehoord heeft, en verstaat, wat hij doet?
<TR><TD VALIGN=top>52<TD>Zij antwoordden en zeiden tot hem: Zijt gij ook uit Galilea? Onderzoek en zie, dat uit Galilea geen profeet opgestaan is.
<TR><TD VALIGN=top>53<TD>En een iegelijk ging heen naar zijn huis.
<TR><TH COLSPAN=2>
</TABLE>
<BR>
<HR>
<A HREF="jh6.htm" TARGET="bijbeltekst">[Vorig hoofdstuk]</A><A HREF="jh8.htm" TARGET="bijbeltekst">[Volgend hoofdstuk]</A><BR>
</BODY>
</HTML>
