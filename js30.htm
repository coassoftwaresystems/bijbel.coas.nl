<HTML>
<HEAD>
<TITLE>
Jesaja 30
</TITLE>
</HEAD>
<BODY BGCOLOR="#FFFFFF">
<A HREF=js1.htm TARGET="bijbeltekst">1</A>
<A HREF=js2.htm TARGET="bijbeltekst">2</A>
<A HREF=js3.htm TARGET="bijbeltekst">3</A>
<A HREF=js4.htm TARGET="bijbeltekst">4</A>
<A HREF=js5.htm TARGET="bijbeltekst">5</A>
<A HREF=js6.htm TARGET="bijbeltekst">6</A>
<A HREF=js7.htm TARGET="bijbeltekst">7</A>
<A HREF=js8.htm TARGET="bijbeltekst">8</A>
<A HREF=js9.htm TARGET="bijbeltekst">9</A>
<A HREF=js10.htm TARGET="bijbeltekst">10</A>
<A HREF=js11.htm TARGET="bijbeltekst">11</A>
<A HREF=js12.htm TARGET="bijbeltekst">12</A>
<A HREF=js13.htm TARGET="bijbeltekst">13</A>
<A HREF=js14.htm TARGET="bijbeltekst">14</A>
<A HREF=js15.htm TARGET="bijbeltekst">15</A>
<A HREF=js16.htm TARGET="bijbeltekst">16</A>
<A HREF=js17.htm TARGET="bijbeltekst">17</A>
<A HREF=js18.htm TARGET="bijbeltekst">18</A>
<A HREF=js19.htm TARGET="bijbeltekst">19</A>
<A HREF=js20.htm TARGET="bijbeltekst">20</A>
<A HREF=js21.htm TARGET="bijbeltekst">21</A>
<A HREF=js22.htm TARGET="bijbeltekst">22</A>
<A HREF=js23.htm TARGET="bijbeltekst">23</A>
<A HREF=js24.htm TARGET="bijbeltekst">24</A>
<A HREF=js25.htm TARGET="bijbeltekst">25</A>
<A HREF=js26.htm TARGET="bijbeltekst">26</A>
<A HREF=js27.htm TARGET="bijbeltekst">27</A>
<A HREF=js28.htm TARGET="bijbeltekst">28</A>
<A HREF=js29.htm TARGET="bijbeltekst">29</A>
30
<A HREF=js31.htm TARGET="bijbeltekst">31</A>
<A HREF=js32.htm TARGET="bijbeltekst">32</A>
<A HREF=js33.htm TARGET="bijbeltekst">33</A>
<A HREF=js34.htm TARGET="bijbeltekst">34</A>
<A HREF=js35.htm TARGET="bijbeltekst">35</A>
<A HREF=js36.htm TARGET="bijbeltekst">36</A>
<A HREF=js37.htm TARGET="bijbeltekst">37</A>
<A HREF=js38.htm TARGET="bijbeltekst">38</A>
<A HREF=js39.htm TARGET="bijbeltekst">39</A>
<A HREF=js40.htm TARGET="bijbeltekst">40</A>
<A HREF=js41.htm TARGET="bijbeltekst">41</A>
<A HREF=js42.htm TARGET="bijbeltekst">42</A>
<A HREF=js43.htm TARGET="bijbeltekst">43</A>
<A HREF=js44.htm TARGET="bijbeltekst">44</A>
<A HREF=js45.htm TARGET="bijbeltekst">45</A>
<A HREF=js46.htm TARGET="bijbeltekst">46</A>
<A HREF=js47.htm TARGET="bijbeltekst">47</A>
<A HREF=js48.htm TARGET="bijbeltekst">48</A>
<A HREF=js49.htm TARGET="bijbeltekst">49</A>
<A HREF=js50.htm TARGET="bijbeltekst">50</A>
<A HREF=js51.htm TARGET="bijbeltekst">51</A>
<A HREF=js52.htm TARGET="bijbeltekst">52</A>
<A HREF=js53.htm TARGET="bijbeltekst">53</A>
<A HREF=js54.htm TARGET="bijbeltekst">54</A>
<A HREF=js55.htm TARGET="bijbeltekst">55</A>
<A HREF=js56.htm TARGET="bijbeltekst">56</A>
<A HREF=js57.htm TARGET="bijbeltekst">57</A>
<A HREF=js58.htm TARGET="bijbeltekst">58</A>
<A HREF=js59.htm TARGET="bijbeltekst">59</A>
<A HREF=js60.htm TARGET="bijbeltekst">60</A>
<A HREF=js61.htm TARGET="bijbeltekst">61</A>
<A HREF=js62.htm TARGET="bijbeltekst">62</A>
<A HREF=js63.htm TARGET="bijbeltekst">63</A>
<A HREF=js64.htm TARGET="bijbeltekst">64</A>
<A HREF=js65.htm TARGET="bijbeltekst">65</A>
<A HREF=js66.htm TARGET="bijbeltekst">66</A>
<BR><HR><BR>
<TABLE>
<TR><TH COLSPAN=2>Jesaja 30
<TR><TH COLSPAN=2>
<TR><TD VALIGN=top>1<TD>Wee den kinderen, die afvallen, spreekt de HEERE, om een raadslag te maken, maar niet uit Mij, en om <I>zich</I> met een bedekking te bedekken, maar niet <I>uit</I> Mijn Geest, om zonde tot zonde te doen;
<TR><TD VALIGN=top>2<TD>Die gaan, om af te trekken in Egypte, en vragen Mijn mond niet; om zich te sterken met de macht van Farao, en om hun toevlucht te nemen onder de schaduw van Egypte.
<TR><TD VALIGN=top>3<TD>Want de sterkte van Farao zal ulieden tot schaamte zijn, en die toevlucht onder de schaduw van Egypte tot schande.
<TR><TD VALIGN=top>4<TD>Wanneer zijn vorsten zullen geweest zijn tot Zoan, en zijn gezanten zullen gekomen zijn tot nabij Chanes;
<TR><TD VALIGN=top>5<TD>Hij zal hen allen beschaamd maken door een volk, dat hun geen nut kan doen, noch tot hulp, noch tot voordeel, maar tot schande en ook tot smaadheid zijn zal.
<TR><TD VALIGN=top>6<TD>De last der beesten, van het zuiden, naar het land des angstes, en der benauwdheid, van waar de sterke leeuw en de oude leeuw is, de basilisk en de vurige vliegende draak; hun goederen zullen zij voeren op den rug der veulens, en hun schatten op de bulten der kemelen, tot het volk, <I>dat</I> <I>hun</I> geen nut doen zal.
<TR><TD VALIGN=top>7<TD>Want Egypte zal ijdellijk en te vergeefs helpen; daarom heb Ik hierover geroepen; Stilzitten zal hun sterkte zijn.
<TR><TD VALIGN=top>8<TD>Nu <I>dan</I>, ga henen, schrijf voor hen op een tafel, en teken het in een boek, opdat het blijve tot den laatsten dag, voor altoos, tot in eeuwigheid.
<TR><TD VALIGN=top>9<TD>Want het is een wederspannig volk; het zijn leugenachtige kinderen; kinderen, die des HEEREN wet niet horen willen.
<TR><TD VALIGN=top>10<TD>Die daar zeggen tot de zieners: Ziet niet; en tot de schouwers: Schouwt ons niet, wat recht is; spreekt tot ons zachte dingen, schouwt ons bedriegerijen.
<TR><TD VALIGN=top>11<TD>Wijkt af van den weg, maakt u van de baan; laat den Heilige Israels van ons ophouden!
<TR><TD VALIGN=top>12<TD>Daarom, zo zegt de Heilige Israels: Omdat gijlieden dit woord verwerpt, en vertrouwt op onderdrukking en verkeerdheid, en steunt daarop:
<TR><TD VALIGN=top>13<TD>Daarom zal ulieden deze misdaad zijn gelijk een vallende scheur, uitwaarts gebogen in een hogen muur, welks breuk haastelijk in een ogenblik komen zal.
<TR><TD VALIGN=top>14<TD>Ja, Hij zal ze verbreken, gelijk een pottenbakkerskruik verbroken wordt; in het brijzelen zal Hij niet verschonen; alzo dat van haar verbrijzeling niet een scherf zal gevonden worden, om vuur uit den haard te nemen, of om water te scheppen uit een gracht.
<TR><TD VALIGN=top>15<TD>Want alzo zegt de Heere HEERE, de Heilige Israels: Door wederkering en rust zoudt gijlieden behouden worden, in stilheid en in vertrouwen zou uw sterkte zijn; doch gij hebt niet gewild.
<TR><TD VALIGN=top>16<TD>En gij zegt: Neen, maar op paarden zullen wij vlieden; daarom zult gij vlieden! En: Op snelle <I>paarden</I> zullen wij rijden; daarom zullen uw vervolgers <I>ook</I> snel zijn!
<TR><TD VALIGN=top>17<TD>Een duizend van het schelden van een enige, van het schelden van vijf zult gij <I>allen</I> vlieden; totdat gij overgelaten wordt, gelijk een mast op den top van een berg, en als een banier op een heuvel.
<TR><TD VALIGN=top>18<TD>En daarom zal de HEERE wachten, opdat Hij u genadig zij, en daarom zal Hij verhoogd worden, opdat Hij Zich over ulieden ontferme, want de HEERE is een God des gerichts; welgelukzalig zijn die allen, die Hem verwachten.
<TR><TD VALIGN=top>19<TD>Want het volk zal in Sion wonen, te Jeruzalem; gij zult ganselijk niet wenen; gewisselijk zal Hij u genadig zijn op de stem uws geroeps; zo haast Hij die horen zal, zal Hij u antwoorden.
<TR><TD VALIGN=top>20<TD>De Heere zal ulieden <I>wel</I> brood der benauwdheid, en wateren der verdrukking geven; maar uw leraars zullen niet meer als met vleugelen wegvliegen, maar uw ogen zullen uw leraars zien;
<TR><TD VALIGN=top>21<TD>En uw oren zullen horen het woord <I>desgenen</I>, <I>die</I> achter u is, zeggende: Dit is de weg, wandelt in denzelven; als gij zoudt afwijken ter rechterhand of ter linkerhand.
<TR><TD VALIGN=top>22<TD>En gijlieden zult voor onrein houden het deksel uwer zilveren gesneden beelden, en het overtreksel uwer gouden gegoten beelden; gij zult ze wegwerpen gelijk een maanstondig kleed, en tot elk van die zeggen: Henen uit!
<TR><TD VALIGN=top>23<TD>Dan zal Hij uw zaad, waarmede gij het land bezaaid hebt, regen geven, en brood van des lands inkomen, en hetzelve zal vet en smoutig zijn; uw vee zal te dien dage <I>in</I> een wijde landouwe weiden.
<TR><TD VALIGN=top>24<TD>En de ossen, en ezelveulens, die het land bouwen, zullen zuiver voeder eten, hetwelk verschud is met de werpschoffel en met de wan.
<TR><TD VALIGN=top>25<TD>En er zullen op allen hogen berg, en op allen verhevenen heuvel beekjes <I>en</I> watervlieten zijn, in den dag der grote slachting, wanneer de torens vallen zullen.
<TR><TD VALIGN=top>26<TD>En het licht der maan zal zijn als het licht der zon, en het licht der zon zal zevenvoudig zijn als het licht van zeven dagen; ten dage als de HEERE de breuk Zijns volks zal verbinden, en de wonde, waarmede het geslagen is, genezen.
<TR><TD VALIGN=top>27<TD>Ziet, de Naam des HEEREN komt van verre, Zijn toorn brandt, en de last is zwaar; Zijn lippen zijn vol gramschap, en Zijn tong, als een verterend vuur;
<TR><TD VALIGN=top>28<TD>En Zijn adem is als een overlopende beek, <I>die</I> tot aan den hals toe raakt; om de heidenen te schudden met een schudding der ijdelheid, en als een misleidende toom in de kinnebakkens der volken.
<TR><TD VALIGN=top>29<TD>Er zal een lofzang bij ulieden zijn, gelijk in den nacht, wanneer het feest geheiligd wordt; en blijdschap des harten, gelijk van een, die met pijpen wandelt, om te komen tot den berg des HEEREN, tot den Rotssteen van Israel.
<TR><TD VALIGN=top>30<TD>En de HEERE zal Zijn heerlijke stem doen horen, en de nederlating Zijns arms doen zien, met grimmigheid van toorn, en een vlam van verterend vuur, stralen, en een vloed, en hagelstenen.
<TR><TD VALIGN=top>31<TD>Want door de stem des HEEREN zal Assur te morzel geslagen worden, <I>die</I> met de roede sloeg.
<TR><TD VALIGN=top>32<TD>En alwaar die gegrondveste staf doorgegaan zal zijn (op welken de HEERE dien zal hebben doen rusten), <I>daar</I> zal men met trommelen en harpen zijn; want met bewegende bestrijdingen zal Hij tegen hen strijden.
<TR><TD VALIGN=top>33<TD>Want Tofeth is van gisteren bereid; <I>ja</I>, hij is ook voor den koning bereid; Hij heeft hem diep <I>en</I> wijd gemaakt, het vuur en hout van zijn brandstapel is veel; de adem des HEEREN zal hem aansteken als een zwavelstroom.
<TR><TH COLSPAN=2>
</TABLE>
<BR>
<HR>
<A HREF="js29.htm" TARGET="bijbeltekst">[Vorig hoofdstuk]</A><A HREF="js31.htm" TARGET="bijbeltekst">[Volgend hoofdstuk]</A><BR>
</BODY>
</HTML>
