<HTML>
<HEAD>
<TITLE>
Ezechi&#235l 43
</TITLE>
</HEAD>
<BODY BGCOLOR="#FFFFFF">
<A HREF=ez1.htm TARGET="bijbeltekst">1</A>
<A HREF=ez2.htm TARGET="bijbeltekst">2</A>
<A HREF=ez3.htm TARGET="bijbeltekst">3</A>
<A HREF=ez4.htm TARGET="bijbeltekst">4</A>
<A HREF=ez5.htm TARGET="bijbeltekst">5</A>
<A HREF=ez6.htm TARGET="bijbeltekst">6</A>
<A HREF=ez7.htm TARGET="bijbeltekst">7</A>
<A HREF=ez8.htm TARGET="bijbeltekst">8</A>
<A HREF=ez9.htm TARGET="bijbeltekst">9</A>
<A HREF=ez10.htm TARGET="bijbeltekst">10</A>
<A HREF=ez11.htm TARGET="bijbeltekst">11</A>
<A HREF=ez12.htm TARGET="bijbeltekst">12</A>
<A HREF=ez13.htm TARGET="bijbeltekst">13</A>
<A HREF=ez14.htm TARGET="bijbeltekst">14</A>
<A HREF=ez15.htm TARGET="bijbeltekst">15</A>
<A HREF=ez16.htm TARGET="bijbeltekst">16</A>
<A HREF=ez17.htm TARGET="bijbeltekst">17</A>
<A HREF=ez18.htm TARGET="bijbeltekst">18</A>
<A HREF=ez19.htm TARGET="bijbeltekst">19</A>
<A HREF=ez20.htm TARGET="bijbeltekst">20</A>
<A HREF=ez21.htm TARGET="bijbeltekst">21</A>
<A HREF=ez22.htm TARGET="bijbeltekst">22</A>
<A HREF=ez23.htm TARGET="bijbeltekst">23</A>
<A HREF=ez24.htm TARGET="bijbeltekst">24</A>
<A HREF=ez25.htm TARGET="bijbeltekst">25</A>
<A HREF=ez26.htm TARGET="bijbeltekst">26</A>
<A HREF=ez27.htm TARGET="bijbeltekst">27</A>
<A HREF=ez28.htm TARGET="bijbeltekst">28</A>
<A HREF=ez29.htm TARGET="bijbeltekst">29</A>
<A HREF=ez30.htm TARGET="bijbeltekst">30</A>
<A HREF=ez31.htm TARGET="bijbeltekst">31</A>
<A HREF=ez32.htm TARGET="bijbeltekst">32</A>
<A HREF=ez33.htm TARGET="bijbeltekst">33</A>
<A HREF=ez34.htm TARGET="bijbeltekst">34</A>
<A HREF=ez35.htm TARGET="bijbeltekst">35</A>
<A HREF=ez36.htm TARGET="bijbeltekst">36</A>
<A HREF=ez37.htm TARGET="bijbeltekst">37</A>
<A HREF=ez38.htm TARGET="bijbeltekst">38</A>
<A HREF=ez39.htm TARGET="bijbeltekst">39</A>
<A HREF=ez40.htm TARGET="bijbeltekst">40</A>
<A HREF=ez41.htm TARGET="bijbeltekst">41</A>
<A HREF=ez42.htm TARGET="bijbeltekst">42</A>
43
<A HREF=ez44.htm TARGET="bijbeltekst">44</A>
<A HREF=ez45.htm TARGET="bijbeltekst">45</A>
<A HREF=ez46.htm TARGET="bijbeltekst">46</A>
<A HREF=ez47.htm TARGET="bijbeltekst">47</A>
<A HREF=ez48.htm TARGET="bijbeltekst">48</A>
<BR><HR><BR>
<TABLE>
<TR><TH COLSPAN=2>Ezechi&#235l 43
<TR><TH COLSPAN=2>
<TR><TD VALIGN=top>1<TD>Toen leidde hij mij tot de poort, de poort, die den weg naar het oosten zag.
<TR><TD VALIGN=top>2<TD>En ziet, de heerlijkheid des Gods van Israel kwam van den weg naar het oosten; en Zijn stem was als het geruis van vele wateren, en de aarde werd verlicht van Zijn heerlijkheid.
<TR><TD VALIGN=top>3<TD>En alzo was de gedaante van het gezicht, dat ik zag, gelijk het gezicht, dat ik gezien had, toen ik kwam, om de stad te verderven; en het waren gezichten, als het gezicht, dat ik gezien had aan de rivier Chebar; en ik viel op mijn aangezicht.
<TR><TD VALIGN=top>4<TD>En de heerlijkheid des HEEREN kwam in het huis, <I>door</I> den weg der poort, die den weg naar het oosten zag.
<TR><TD VALIGN=top>5<TD>En de Geest nam mij op, en bracht mij in het binnenste voorhof; en ziet, de heerlijkheid des HEEREN had het huis vervuld.
<TR><TD VALIGN=top>6<TD>En ik hoorde Een, Die met mij sprak, uit het huis; en de man was bij mij staande.
<TR><TD VALIGN=top>7<TD>En Hij zeide tot mij: Mensenkind! <I>dit</I> is de plaats Mijns troons, en de plaats der zolen Mijner voeten, alwaar Ik wonen zal in het midden der kinderen Israels, in eeuwigheid; en die van het huis Israels zullen Mijn heiligen Naam niet meer verontreinigen, zij noch hun koningen, met hun hoererij en met de dode lichamen hunner koningen, <I>op</I> hun hoogten;
<TR><TD VALIGN=top>8<TD>Als zij hun dorpel stelden aan Mijn dorpel, en hun post nevens Mijn post, dat er <I>maar</I> een wand tussen Mij en tussen hen was, en verontreinigden Mijn heiligen Naam met hun gruwelen, die zij deden; waarom Ik ze verteerd heb in Mijn toorn.
<TR><TD VALIGN=top>9<TD>Nu zullen zij hun hoererij en de dode lichamen hunner koningen verre van Mij wegdoen; en Ik zal in het midden van hen wonen in eeuwigheid.
<TR><TD VALIGN=top>10<TD>Gij mensenkind; wijs den huize Israels dit huis, opdat zij schaamrood worden vanwege hun ongerechtigheden, en laat ze het patroon afmeten.
<TR><TD VALIGN=top>11<TD>En indien zij schaamrood worden vanwege alles, wat zij gedaan hebben, zo maak hun bekend den vorm van het huis, en zijn gestaltenis, en zijn uitgangen, en zijn ingangen, en al zijn vormen, en al zijn ordinantien, ja, al zijn vormen en al zijn wetten; en schrijf het voor hun ogen, opdat zij zijn gansen vorm en al zijn ordinantien bewaren, en dezelve doen.
<TR><TD VALIGN=top>12<TD>Dit is de wet van het huis: op de hoogte des bergs zal zijn ganse grens, rondom henen, een heiligheid der heiligheden zijn; ziet, dit is de wet van het huis.
<TR><TD VALIGN=top>13<TD>En dit zijn de maten des altaars, naar de ellen, zijnde de el een el en een handbreed; de boezem van een el, en een el de breedte; en zijn einde aan zijn rand rondom een span; en dit is de rug des altaars.
<TR><TD VALIGN=top>14<TD>Van den boezem nu <I>op</I> de aarde tot aan het onderste afzetsel, twee ellen; en de breedte een el; en van het kleinste afzetsel tot aan het grootste afzetsel, vier ellen, en de breedte een el.
<TR><TD VALIGN=top>15<TD>En de Harel vier ellen; en van den Ariel voorts opwaarts, de vier hoornen.
<TR><TD VALIGN=top>16<TD>De Ariel nu, twaalf <I>ellen</I> de lengte, met twaalf <I>ellen</I> breedte, vierkant aan zijn vier zijden.
<TR><TD VALIGN=top>17<TD>En het afzetsel veertien <I>ellen</I> de lengte, met veertien <I>ellen</I> breedte, aan zijn vier zijden, en de rand rondom hetzelve, de helft ener el; en de boezem daaraan, een el rondom; en zijn trappen ziende naar het oosten.
<TR><TD VALIGN=top>18<TD>En Hij zeide tot mij: Mensenkind! zo zegt de Heere HEERE: Dit zijn de ordinantien des altaars, ten dage als men het zal maken, om brandoffer daarop te offeren, en om bloed daarop te sprengen.
<TR><TD VALIGN=top>19<TD>En gij zult aan de Levietische priesteren, dewelke uit het zaad van Zadok zijn, die tot Mij naderen (spreekt de Heere HEERE), om Mij te dienen, geven een var, een jong rund, ten zondoffer.
<TR><TD VALIGN=top>20<TD>En gij zult van deszelfs bloed nemen, en doen het aan zijn vier hoornen, en aan de vier hoeken der afzetsels, en aan den rand rondom; alzo zult gij het ontzondigen, en het verzoenen.
<TR><TD VALIGN=top>21<TD>Daarna zult gij den var des zondoffers nemen; en hij zal hem verbranden in een bestelde plaats van het huis buiten het heiligdom.
<TR><TD VALIGN=top>22<TD>En op den tweeden dag zult gij een volkomen geitenbok offeren ten zondoffer; en zij zullen het altaar ontzondigen, gelijk als zij <I>dat</I> ontzondigd hebben met den var.
<TR><TD VALIGN=top>23<TD>Als gij een einde zult gemaakt hebben van het ontzondigen, <I>dan</I> zult gij een var, een volkomen jong rund, offeren, en een volkomen ram van de kudde.
<TR><TD VALIGN=top>24<TD>En gij zult ze offeren voor het aangezicht des HEEREN; en de priesteren zullen zout daarop werpen, en zullen ze offeren <I>ten</I> brandoffer den HEERE.
<TR><TD VALIGN=top>25<TD>Zeven dagen zult gij dagelijks een bok des zondoffers bereiden; ook zullen zij een var, een jong rund, en een ram van de kudde, <I>beide</I> volkomen bereiden.
<TR><TD VALIGN=top>26<TD>Zeven dagen zullen zij het altaar verzoenen, en het reinigen, en zijn handen vullen.
<TR><TD VALIGN=top>27<TD>Als zij nu deze dagen zullen voleind hebben, dan zal het op den achtsten dag en voortaan geschieden, dat de priesters uw brandofferen en uw dankofferen op het altaar zullen bereiden; en Ik zal een welgevallen aan ulieden hebben, spreekt de Heere HEERE.
<TR><TH COLSPAN=2>
</TABLE>
<BR>
<HR>
<A HREF="ez42.htm" TARGET="bijbeltekst">[Vorig hoofdstuk]</A><A HREF="ez44.htm" TARGET="bijbeltekst">[Volgend hoofdstuk]</A><BR>
</BODY>
</HTML>
