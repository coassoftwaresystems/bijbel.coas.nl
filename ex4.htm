<HTML>
<HEAD>
<TITLE>
Exodus 4
</TITLE>
</HEAD>
<BODY BGCOLOR="#FFFFFF">
<A HREF=ex1.htm TARGET="bijbeltekst">1</A>
<A HREF=ex2.htm TARGET="bijbeltekst">2</A>
<A HREF=ex3.htm TARGET="bijbeltekst">3</A>
4
<A HREF=ex5.htm TARGET="bijbeltekst">5</A>
<A HREF=ex6.htm TARGET="bijbeltekst">6</A>
<A HREF=ex7.htm TARGET="bijbeltekst">7</A>
<A HREF=ex8.htm TARGET="bijbeltekst">8</A>
<A HREF=ex9.htm TARGET="bijbeltekst">9</A>
<A HREF=ex10.htm TARGET="bijbeltekst">10</A>
<A HREF=ex11.htm TARGET="bijbeltekst">11</A>
<A HREF=ex12.htm TARGET="bijbeltekst">12</A>
<A HREF=ex13.htm TARGET="bijbeltekst">13</A>
<A HREF=ex14.htm TARGET="bijbeltekst">14</A>
<A HREF=ex15.htm TARGET="bijbeltekst">15</A>
<A HREF=ex16.htm TARGET="bijbeltekst">16</A>
<A HREF=ex17.htm TARGET="bijbeltekst">17</A>
<A HREF=ex18.htm TARGET="bijbeltekst">18</A>
<A HREF=ex19.htm TARGET="bijbeltekst">19</A>
<A HREF=ex20.htm TARGET="bijbeltekst">20</A>
<A HREF=ex21.htm TARGET="bijbeltekst">21</A>
<A HREF=ex22.htm TARGET="bijbeltekst">22</A>
<A HREF=ex23.htm TARGET="bijbeltekst">23</A>
<A HREF=ex24.htm TARGET="bijbeltekst">24</A>
<A HREF=ex25.htm TARGET="bijbeltekst">25</A>
<A HREF=ex26.htm TARGET="bijbeltekst">26</A>
<A HREF=ex27.htm TARGET="bijbeltekst">27</A>
<A HREF=ex28.htm TARGET="bijbeltekst">28</A>
<A HREF=ex29.htm TARGET="bijbeltekst">29</A>
<A HREF=ex30.htm TARGET="bijbeltekst">30</A>
<A HREF=ex31.htm TARGET="bijbeltekst">31</A>
<A HREF=ex32.htm TARGET="bijbeltekst">32</A>
<A HREF=ex33.htm TARGET="bijbeltekst">33</A>
<A HREF=ex34.htm TARGET="bijbeltekst">34</A>
<A HREF=ex35.htm TARGET="bijbeltekst">35</A>
<A HREF=ex36.htm TARGET="bijbeltekst">36</A>
<A HREF=ex37.htm TARGET="bijbeltekst">37</A>
<A HREF=ex38.htm TARGET="bijbeltekst">38</A>
<A HREF=ex39.htm TARGET="bijbeltekst">39</A>
<A HREF=ex40.htm TARGET="bijbeltekst">40</A>
<BR><HR><BR>
<TABLE>
<TR><TH COLSPAN=2>Exodus 4
<TR><TH COLSPAN=2>
<TR><TD VALIGN=top>1<TD>Toen antwoordde Mozes, en zeide: Maar zie, zij zullen mij niet geloven, noch mijn stem horen; want zij zullen zeggen: De HEERE is u niet verschenen!
<TR><TD VALIGN=top>2<TD>En de HEERE zeide tot hem: Wat is er in uw hand? En hij zeide: Een staf.
<TR><TD VALIGN=top>3<TD>En Hij zeide: Werp hem ter aarde. En hij wierp hem ter aarde! Toen werd hij tot een slang; en Mozes vlood van haar.
<TR><TD VALIGN=top>4<TD>Toen zeide de HEERE tot Mozes: Strek uw hand uit, en grijp haar bij haar staart! Toen strekte hij zijn hand uit, en vatte haar, en zij werd tot een staf in zijn hand.
<TR><TD VALIGN=top>5<TD>Opdat zij geloven, dat u verschenen is de HEERE, de God hunner vaderen, de God van Abraham, de God van Izak, en de God van Jakob.
<TR><TD VALIGN=top>6<TD>En de HEERE zeide verder tot hem: Steek nu uw hand in uw boezem. En hij stak zijn hand in zijn boezem; daarna trok hij ze uit, en ziet, zijn hand was melaats, <I>wit</I> als sneeuw.
<TR><TD VALIGN=top>7<TD>En Hij zeide: Steek uw hand wederom in uw boezem. En hij stak zijn hand wederom in zijn boezem; daarna trok hij ze uit zijn boezem, en ziet, zij was weder als zijn <I>ander</I> vlees.
<TR><TD VALIGN=top>8<TD>En het zal geschieden, zo zij u niet geloven, noch naar de stem van het eerste teken horen, zo zullen zij de stem van het laatste teken geloven.
<TR><TD VALIGN=top>9<TD>En het zal geschieden, zo zij ook deze twee tekenen niet geloven, noch naar uw stem horen, zo neem van de wateren der rivier, en giet ze op het droge; zo zullen de wateren, die gij uit de rivier zult nemen, diezelve zullen tot bloed worden op het droge.
<TR><TD VALIGN=top>10<TD>Toen zeide Mozes tot de HEERE: Och Heere! ik ben geen man wel ter tale, noch van gisteren, noch van eergisteren, noch van toen af, toen Gij tot Uw knecht gesproken hebt; want ik ben zwaar van mond, en zwaar van tong.
<TR><TD VALIGN=top>11<TD>En de HEERE zeide tot hem: Wie heeft den mens den mond gemaakt, of wie heeft den stomme, of dove, of ziende, of blinde gemaakt? Ben Ik het niet, de HEERE?
<TR><TD VALIGN=top>12<TD>En nu ga henen, en Ik zal met uw mond zijn, en zal u leren, wat gij spreken zult.
<TR><TD VALIGN=top>13<TD>Doch hij zeide: Och, Heere! zend toch door de hand <I>desgenen</I>, <I>dien</I> Gij zoudt zenden.
<TR><TD VALIGN=top>14<TD>Toen ontstak de toorn des HEEREN over Mozes, en Hij zeide: is niet Aaron, de Leviet, uw broeder? Ik weet, dat hij zeer wel spreken zal, en ook, zie, hij zal uitgaan u tegemoet; wanneer hij u ziet, zo zal hij in zijn hart verblijd zijn.
<TR><TD VALIGN=top>15<TD>Gij dan zult tot hem spreken, en de woorden in zijn mond leggen; en Ik zal met uw mond, en met zijn mond zijn; en Ik zal ulieden leren, wat gij doen zult.
<TR><TD VALIGN=top>16<TD>En hij zal voor u tot het volk spreken; en het zal geschieden, dat hij u tot een mond zal zijn, en gij zult hem tot een god zijn.
<TR><TD VALIGN=top>17<TD>Neem dan dezen staf in uw hand, waarmede gij die tekenen doen zult.
<TR><TD VALIGN=top>18<TD>Toen ging Mozes heen, en keerde weder tot Jethro, zijn schoonvader, en zeide tot hem: Laat mij toch gaan, dat ik wederkere tot mijn broederen, die in Egypte zijn, en zie, of zij nog leven. Jethro dan zeide tot Mozes: Ga in vrede!
<TR><TD VALIGN=top>19<TD>Ook zeide de HEERE tot Mozes in Midian: Ga heen, keer weder in Egypte, want al de mannen zijn dood, die uw ziel zochten.
<TR><TD VALIGN=top>20<TD>Mozes dan nam zijn vrouw, en zijn zonen, en voerde hen op een ezel, en keerde weder in Egypteland; en Mozes nam den staf Gods in zijn hand.
<TR><TD VALIGN=top>21<TD>En de HEERE zeide tot Mozes: Terwijl gij heentrekt, om weder in Egypte te keren, zie toe, dat gij al de wonderen doet voor Farao, die Ik in uw hand gesteld heb; doch Ik zal zijn hart verstokken, dat hij het volk niet zal laten gaan.
<TR><TD VALIGN=top>22<TD>Dan zult gij tot Farao zeggen: Alzo zegt de HEERE: Mijn zoon, Mijn eerstgeborene, is Israel.
<TR><TD VALIGN=top>23<TD>En Ik heb tot u gezegd: Laat Mijn zoon trekken, dat hij Mij diene! maar gij hebt geweigerd hem te laten trekken; zie, Ik zal uw zoon, uw eerstgeborene doden!
<TR><TD VALIGN=top>24<TD>En het geschiedde op den weg, in de herberg, dat de HEERE hem tegenkwam, en zocht hem te doden.
<TR><TD VALIGN=top>25<TD>Toen nam Zippora een stenen <I>mes</I> en besneed de voorhuid haars zoons, en wierp die voor zijn voeten, en zeide: Voorwaar, gij zijt mij een bloedbruidegom!
<TR><TD VALIGN=top>26<TD>En Hij liet van hem af. Toen zeide zij: Bloedbruidegom! vanwege de besnijdenis.
<TR><TD VALIGN=top>27<TD>De HEERE zeide ook tot Aaron: Ga Mozes tegemoet in de woestijn. En hij ging, en ontmoette hem aan den berg Gods, en hij kuste hem.
<TR><TD VALIGN=top>28<TD>En Mozes gaf Aaron te kennen al de woorden des HEEREN, Die hem gezonden had, en al de tekenen, die Hij hem bevolen had.
<TR><TD VALIGN=top>29<TD>Toen ging Mozes en Aaron, en zij verzamelden al de oudsten der kinderen Israels.
<TR><TD VALIGN=top>30<TD>En Aaron sprak al de woorden, die de HEERE tot Mozes gesproken had; en hij deed de tekenen voor de ogen des volks.
<TR><TD VALIGN=top>31<TD>En het volk geloofde, en zij hoorden, dat de HEERE de kinderen Israels bezocht, en dat Hij hun verdrukking zag, en zij neigden hun hoofden, en aanbaden.
<TR><TH COLSPAN=2>
</TABLE>
<BR>
<HR>
<A HREF="ex3.htm" TARGET="bijbeltekst">[Vorig hoofdstuk]</A><A HREF="ex5.htm" TARGET="bijbeltekst">[Volgend hoofdstuk]</A><BR>
</BODY>
</HTML>
