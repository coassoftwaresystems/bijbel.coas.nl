<HTML>
<HEAD>
<TITLE>
Richteren 9
</TITLE>
</HEAD>
<BODY BGCOLOR="#FFFFFF">
<A HREF=ri1.htm TARGET="bijbeltekst">1</A>
<A HREF=ri2.htm TARGET="bijbeltekst">2</A>
<A HREF=ri3.htm TARGET="bijbeltekst">3</A>
<A HREF=ri4.htm TARGET="bijbeltekst">4</A>
<A HREF=ri5.htm TARGET="bijbeltekst">5</A>
<A HREF=ri6.htm TARGET="bijbeltekst">6</A>
<A HREF=ri7.htm TARGET="bijbeltekst">7</A>
<A HREF=ri8.htm TARGET="bijbeltekst">8</A>
9
<A HREF=ri10.htm TARGET="bijbeltekst">10</A>
<A HREF=ri11.htm TARGET="bijbeltekst">11</A>
<A HREF=ri12.htm TARGET="bijbeltekst">12</A>
<A HREF=ri13.htm TARGET="bijbeltekst">13</A>
<A HREF=ri14.htm TARGET="bijbeltekst">14</A>
<A HREF=ri15.htm TARGET="bijbeltekst">15</A>
<A HREF=ri16.htm TARGET="bijbeltekst">16</A>
<A HREF=ri17.htm TARGET="bijbeltekst">17</A>
<A HREF=ri18.htm TARGET="bijbeltekst">18</A>
<A HREF=ri19.htm TARGET="bijbeltekst">19</A>
<A HREF=ri20.htm TARGET="bijbeltekst">20</A>
<A HREF=ri21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>Richteren 9
<TR><TH COLSPAN=2>
<TR><TD VALIGN=top>1<TD>Abimelech nu, de zoon van Jerubbaal, ging henen naar Sichem, tot de broeder zijner moeder; en hij sprak tot hen, en tot het ganse geslacht van het huis van den vader zijner moeder, zeggende:
<TR><TD VALIGN=top>2<TD>Spreekt toch voor de oren van alle burgers van Sichem: Wat is u beter, dat zeventig mannen, alle zonen van Jerubbaal, over u heersen, of dat een man over u heerse? Gedenkt ook, dat ik uw been en uw vlees ben.
<TR><TD VALIGN=top>3<TD>Toen spraken de broeders zijner moeder van hem, voor de oren van alle burgers van Sichem, al dezelve woorden; en hun hart neigde zich naar Abimelech; want zij zeiden: Hij is onze broeder.
<TR><TD VALIGN=top>4<TD>En zij gaven hem zeventig zilverlingen, uit het huis van Baal-Berith; en Abimelech huurde daarmede ijdele en lichtvaardige mannen, die hem navolgden.
<TR><TD VALIGN=top>5<TD>En hij kwam in zijns vaders huis te Ofra, en doodde zijn broederen, de zonen van Jerubbaal, zeventig mannen, op een steen; doch Jotham, de jongste zoon van Jerubbaal werd overgelaten, want hij had zich verstoken.
<TR><TD VALIGN=top>6<TD>Toen vergaderden zich alle burgers van Sichem, en het ganse huis van Millo, en gingen heen en maakten Abimelech ten koning, bij den hogen eik, die bij Sichem is.
<TR><TD VALIGN=top>7<TD>Als zij dit Jotham aanzeiden, zo ging hij heen, en stond op de hoogte des bergs Gerizim, en verhief zijn stem, en riep, en hij zeide tot hen: Hoort naar mij, gij, burgers van Sichem! en God zal naar ulieden horen.
<TR><TD VALIGN=top>8<TD>De bomen gingen eens heen, om een koning over zich te zalven, en zij zeiden tot den olijfboom: Wees gij koning over ons.
<TR><TD VALIGN=top>9<TD>Maar de olijfboom zeide tot hen: Zoude ik mijn vettigheid verlaten, die God en de mensen in mij prijzen? En zoude ik heengaan om te zweven over de bomen?
<TR><TD VALIGN=top>10<TD>Toen zeiden de bomen tot den vijgeboom: Kom gij, wees koning over ons.
<TR><TD VALIGN=top>11<TD>Maar de vijgeboom zeide tot hen: Zou ik mijn zoetigheid en mijn goede vrucht verlaten? En zou ik heengaan om te zweven over de bomen?
<TR><TD VALIGN=top>12<TD>Toen zeiden de bomen tot den wijnstok: Kom gij, wees koning over ons.
<TR><TD VALIGN=top>13<TD>Maar de wijnstok zeide tot hen: Zou ik mijn most verlaten, die God en mensen vrolijk maakt? En zou ik heengaan om te zweven over de bomen?
<TR><TD VALIGN=top>14<TD>Toen zeiden al de bomen tot den doornenbos: Kom gij, wees koning over ons.
<TR><TD VALIGN=top>15<TD>En de doornenbos zeide tot de bomen: Indien gij mij in waarheid tot een koning over u zalft, zo komt, vertrouwt u onder mijn schaduw; maar indien niet, zo ga vuur uit de doornenbos, en vertere de cederen van de Libanon.
<TR><TD VALIGN=top>16<TD>Alzo nu, indien gij het in waarheid en oprechtheid gedaan hebt, dat gij Abimelech koning gemaakt hebt, en indien gij welgedaan hebt bij Jerubbaal en bij zijn huis, en indien gij hem naar de verdienste zijner handen gedaan hebt.
<TR><TD VALIGN=top>17<TD>(Want mijn vader heeft voor ulieden gestreden, en hij heeft zijn ziel verre weggeworpen, en u uit der Midianieten hand gered;
<TR><TD VALIGN=top>18<TD>Maar gij zijt heden opgestaan tegen het huis mijns vaders, en hebt zijn zonen, zeventig mannen, op een steen gedood; en gij hebt Abimelech, een zoon zijner dienstmaagd, koning gemaakt over de burgers van Sichem, omdat hij uw broeder is);
<TR><TD VALIGN=top>19<TD>Indien gij dan in waarheid en in oprechtheid bij Jerubbaal en bij zijn huis te dezen dage gehandeld hebt, zo weest vrolijk over Abimelech, en hij zij ook vrolijk over ulieden.
<TR><TD VALIGN=top>20<TD>Maar indien niet, zo ga vuur uit van Abimelech, en vertere de burgers van Sichem, en het huis van Millo; en vuur ga uit van de burgers van Sichem, en van het huis van Millo, en vertere Abimelech!
<TR><TD VALIGN=top>21<TD>Toen vlood Jotham, en vluchtte, en ging naar Beer; en hij woonde aldaar vanwege zijn broeder Abimelech.
<TR><TD VALIGN=top>22<TD>Als nu Abimelech drie jaren over Israel geheerst had,
<TR><TD VALIGN=top>23<TD>Zo zond God een bozen geest tussen Abimelech en tussen de burgers van Sichem; en de burgers van Sichem handelden trouweloos tegen Abimelech;
<TR><TD VALIGN=top>24<TD>Opdat het geweld, <I>gedaan</I> aan de zeventig zonen van Jerubbaal, kwame, en opdat hun bloed gelegd wierd op Abimelech, hun broeder, die hen gedood had, en op de burgers van Sichem, die zijn handen gesterkt hadden om zijn broeders te doden.
<TR><TD VALIGN=top>25<TD>En de burgers van Sichem bestelden tegen hem, die op de hoogten der bergen lagen legden, en al wie voorbij hen op den weg doorging, beroofden zij; en het werd Abimelech aangezegd.
<TR><TD VALIGN=top>26<TD>Gaal, de zoon van Ebed, kwam ook met zijn broederen, en zij gingen over in Sichem; en de burgeren van Sichem verlieten zich op hem.
<TR><TD VALIGN=top>27<TD>En zij togen uit in het veld, en lazen hun wijnbergen af, en traden <I>de</I> <I>druiven</I>, en maakten lofliederen; en zij gingen in het huis huns gods, en aten en dronken, en vloekten Abimelech.
<TR><TD VALIGN=top>28<TD>En Gaal, de zoon van Ebed, zeide: Wie is Abimelech, en wat is Sichem, dat wij hem dienen zouden? is hij niet een zoon van Jerubbaal? en Zebul zijn bevelhebber? dient <I>liever</I> de mannen van Hemor, den vader van Sichem; want waarom zouden wij hem dienen?
<TR><TD VALIGN=top>29<TD>Och, dat dit volk in mijn hand ware! ik zoude Abimelech wel verdrijven. En tot Abimelech zeide hij: Vermeerder uw heir, en trek uit.
<TR><TD VALIGN=top>30<TD>Als Zebul, de overste der stad, de woorden van Gaal, den zoon van Ebed, hoorde, zo ontstak zijn toorn.
<TR><TD VALIGN=top>31<TD>En hij zond listiglijk boden tot Abimelech, zeggende: Zie, Gaal, de zoon van Ebed, en zijn broeders zijn te Sichem gekomen, en zie, zij, met deze stad, handelen vijandiglijk tegen u.
<TR><TD VALIGN=top>32<TD>Zo maak u nu op bij nacht, gij en het volk, dat met u is, en leg lagen in het veld.
<TR><TD VALIGN=top>33<TD>En het geschiede in den morgen, als de zon opgaat, zo maak u vroeg op, en overval deze stad; en zie, zo hij en het volk, dat met hem is, tot u uittrekken, zo doe hem, gelijk als uw hand vinden zal.
<TR><TD VALIGN=top>34<TD>Abimelech dan maakte zich op, en al het volk, dat met hem was, bij nacht; en zij legden lagen op Sichem, met vier hopen.
<TR><TD VALIGN=top>35<TD>En Gaal, de zoon van Ebed, ging uit, en stond aan de deur van de stadspoort; en Abimelech rees op, en al het volk, dat met hem was, uit de achterlage.
<TR><TD VALIGN=top>36<TD>Als Gaal dat volk zag, zo zeide hij tot Zebul: Zie, er komt volk af van de hoogten der bergen. Zebul daarentegen zeide tot hem: Gij ziet de schaduw der bergen voor mensen aan.
<TR><TD VALIGN=top>37<TD>Maar Gaal voer wijders voort te spreken en zeide: Zie daar volk, afkomende uit het midden des lands, en een hoop komt van den weg van den eik Meonenim.
<TR><TD VALIGN=top>38<TD>Toen zeide Zebul tot hem: Waar is nu uw mond, waarmede gij zeidet: Wie is Abimelech, dat wij hem zouden dienen? is niet dit het volk, dat gij veracht hebt? trek toch nu uit en strijd tegen hem!
<TR><TD VALIGN=top>39<TD>En Gaal trok uit voor het aangezicht der burgeren van Sichem, en hij streed tegen Abimelech.
<TR><TD VALIGN=top>40<TD>En Abimelech jaagde hem na, want hij vlood voor zijn aangezicht; en er vielen vele verslagenen tot aan de deur der <I>stads</I> poort.
<TR><TD VALIGN=top>41<TD>Abimelech nu bleef te Aruma; en Zebul verdreef Gaal en zijn broederen, dat zij te Sichem niet mochten wonen.
<TR><TD VALIGN=top>42<TD>En het geschiedde des anderen daags dat het volk uittrok in het veld, en zij zeiden het Abimelech aan.
<TR><TD VALIGN=top>43<TD>Toen nam hij het volk, en deelde hen in drie hopen, en hij legde lagen in het veld; en hij zag toe, en ziet, het volk trok uit de stad, zo maakte hij zich tegen hen op, en sloeg hen.
<TR><TD VALIGN=top>44<TD>Want Abimelech en de hopen, die bij hem waren, overvielen hen, en bleven staan aan de deur der stadspoort; en de twee <I>andere</I> hopen overvielen allen, die in het veld waren, en sloegen hen.
<TR><TD VALIGN=top>45<TD>Voorts streed Abimelech tegen de stad dienzelven gansen dag, en nam de stad in, en doodde het volk, dat daarin was; en hij brak de stad af, en bezaaide haar met zout.
<TR><TD VALIGN=top>46<TD>Als alle burgers des torens van Sichem dat hoorden, zo gingen zij in de sterkte, in het huis van den god Berith.
<TR><TD VALIGN=top>47<TD>En het werd Abimelech aangezegd, dat alle burgeren des torens van Sichem zich verzameld hadden.
<TR><TD VALIGN=top>48<TD>Zo ging Abimelech op den berg Zalmon, hij en al het volk, dat met hem was; en Abimelech nam een bijl in zijn hand, en hieuw een tak van de bomen, en nam hem op, en legde hem op zijn schouder; en hij zeide tot het volk, dat bij hem was: Wat gij mij hebt zien doen, haast u, doet als ik.
<TR><TD VALIGN=top>49<TD>Zo hieuw ook al het volk een iegelijk zijn tak af, en zij volgden Abimelech na, en legden ze aan de sterkte, en verbrandden daardoor de sterkte met vuur; dat ook alle lieden des torens van Sichem stierven, omtrent duizend mannen en vrouwen.
<TR><TD VALIGN=top>50<TD>Voorts toog Abimelech naar Thebez, en hij legerde zich tegen Thebez, en nam haar in.
<TR><TD VALIGN=top>51<TD>Doch er was een sterke toren in het midden der stad; zo vloden daarheen al de mannen en de vrouwen, en alle burgers van de stad, en sloten voor zich toe; en zij klommen op het dak des torens.
<TR><TD VALIGN=top>52<TD>Toen kwam Abimelech tot aan den toren, en bestormde dien; en hij genaakte tot aan de deur des torens, om dien met vuur te verbranden.
<TR><TD VALIGN=top>53<TD>Maar een vrouw wierp een stuk van een molensteen op Abimelechs hoofd; en zij verpletterde zijn hersenpan.
<TR><TD VALIGN=top>54<TD>Toen riep hij haastelijk den jongen, die zijn wapenen droeg, en zeide tot hem: Trek uw zwaard uit, en dood mij, opdat zij niet van mij zeggen: Een vrouw heeft hem gedood. En zijn jongen doorstak hem, dat hij stierf.
<TR><TD VALIGN=top>55<TD>Als nu de mannen van Israel zagen, dat Abimelech dood was, zo gingen zij een iegelijk naar zijn plaats.
<TR><TD VALIGN=top>56<TD>Alzo deed God wederkeren heet kwaad van Abimelech, dat hij aan zijn vader gedaan had, dodende zijn zeventig broederen.
<TR><TD VALIGN=top>57<TD>Desgelijks al het kwaad der lieden van Sichem deed God wederkeren op hun hoofd; en de vloek van Jotham, den zoon van Jerubbaal, kwam over hen.
<TR><TH COLSPAN=2>
</TABLE>
<BR>
<HR>
<A HREF="ri8.htm" TARGET="bijbeltekst">[Vorig hoofdstuk]</A><A HREF="ri10.htm" TARGET="bijbeltekst">[Volgend hoofdstuk]</A><BR>
</BODY>
</HTML>
