<HTML>
<HEAD>
<TITLE>
Romeinen 3
</TITLE>
</HEAD>
<BODY BGCOLOR="#FFFFFF">
<A HREF=rm1.htm TARGET="bijbeltekst">1</A>
<A HREF=rm2.htm TARGET="bijbeltekst">2</A>
3
<A HREF=rm4.htm TARGET="bijbeltekst">4</A>
<A HREF=rm5.htm TARGET="bijbeltekst">5</A>
<A HREF=rm6.htm TARGET="bijbeltekst">6</A>
<A HREF=rm7.htm TARGET="bijbeltekst">7</A>
<A HREF=rm8.htm TARGET="bijbeltekst">8</A>
<A HREF=rm9.htm TARGET="bijbeltekst">9</A>
<A HREF=rm10.htm TARGET="bijbeltekst">10</A>
<A HREF=rm11.htm TARGET="bijbeltekst">11</A>
<A HREF=rm12.htm TARGET="bijbeltekst">12</A>
<A HREF=rm13.htm TARGET="bijbeltekst">13</A>
<A HREF=rm14.htm TARGET="bijbeltekst">14</A>
<A HREF=rm15.htm TARGET="bijbeltekst">15</A>
<A HREF=rm16.htm TARGET="bijbeltekst">16</A>
<BR><HR><BR>
<TABLE>
<TR><TH COLSPAN=2>Romeinen 3
<TR><TH COLSPAN=2>
<TR><TD VALIGN=top>1<TD>Welk is dan het voordeel van den Jood? Of welk is de nuttigheid der besnijdenis?
<TR><TD VALIGN=top>2<TD>Vele in alle manier; want <I>dit</I> <I>is</I> wel het eerste, dat hun de Woorden Gods zijn toebetrouwd.
<TR><TD VALIGN=top>3<TD>Want wat is het, al zijn sommigen ongelovig geweest? Zal hun ongelovigheid het geloof van God te niet doen?
<TR><TD VALIGN=top>4<TD>Dat zij verre. Doch God zij waarachtig, maar alle mens leugenachtig; gelijk als geschreven is: Opdat Gij gerechtvaardigd wordt in Uw woorden, en overwint, wanneer Gij oordeelt.
<TR><TD VALIGN=top>5<TD>Indien nu onze ongerechtigheid Gods gerechtigheid bevestigt, wat zullen wij zeggen? Is God onrechtvaardig, als Hij toorn over <I>ons</I> brengt? (Ik spreek naar den mens.)
<TR><TD VALIGN=top>6<TD>Dat zij verre, anderszins hoe zal God de wereld oordelen?
<TR><TD VALIGN=top>7<TD>Want indien de waarheid Gods door mijn leugen overvloediger is geworden, tot Zijn heerlijkheid, wat word ik ook nog als een zondaar geoordeeld?
<TR><TD VALIGN=top>8<TD>En <I>zeggen</I> <I>wij</I> niet <I>liever</I> (gelijk wij gelasterd worden, en gelijk sommigen zeggen, dat wij zeggen): Laat ons het kwade doen, opdat het goede <I>daaruit</I> kome? Welker verdoemenis rechtvaardig is.
<TR><TD VALIGN=top>9<TD>Wat dan? Zijn wij uitnemender? Ganselijk niet; want wij hebben te voren beschuldigd beiden Joden en Grieken, dat zij allen onder de zonde zijn;
<TR><TD VALIGN=top>10<TD>Gelijk geschreven is: Er is niemand rechtvaardig, ook niet een;
<TR><TD VALIGN=top>11<TD>Er is niemand, die verstandig is, er is niemand, die God zoekt.
<TR><TD VALIGN=top>12<TD>Allen zijn zij afgeweken, te zamen zijn zij onnut geworden; er is niemand, die goed doet, er is <I>ook</I> niet tot een toe.
<TR><TD VALIGN=top>13<TD>Hun keel is een geopend graf; met hun tongen plegen zij bedrog; slangenvenijn is onder hun lippen.
<TR><TD VALIGN=top>14<TD>Welker mond vol is van vervloeking en bitterheid;
<TR><TD VALIGN=top>15<TD>Hun voeten zijn snel om bloed te vergieten;
<TR><TD VALIGN=top>16<TD>Vernieling en ellendigheid is in hun wegen;
<TR><TD VALIGN=top>17<TD>En den weg des vredes hebben zij niet gekend.
<TR><TD VALIGN=top>18<TD>Er is geen vreze Gods voor hun ogen.
<TR><TD VALIGN=top>19<TD>Wij weten nu, dat al wat de wet zegt, zij dat spreekt tot degenen, die onder de wet zijn; opdat alle mond gestopt worde en de gehele wereld <I>voor</I> God verdoemelijk zij.
<TR><TD VALIGN=top>20<TD>Daarom zal uit de werken der wet geen vlees gerechtvaardigd worden, voor Hem; want door de wet is de kennis der zonde.
<TR><TD VALIGN=top>21<TD>Maar nu is de rechtvaardigheid Gods geopenbaard geworden zonder de wet, hebbende getuigenis van de wet en de profeten:
<TR><TD VALIGN=top>22<TD>Namelijk de rechtvaardigheid Gods door het geloof van Jezus Christus, tot allen, en over allen, die geloven; want er is geen onderscheid.
<TR><TD VALIGN=top>23<TD>Want zij hebben allen gezondigd, en derven de heerlijkheid Gods;
<TR><TD VALIGN=top>24<TD>En worden om niet gerechtvaardigd, uit Zijn genade, door de verlossing, die in Christus Jezus is;
<TR><TD VALIGN=top>25<TD>Welken God voorgesteld heeft <I>tot</I> een verzoening, door het geloof in Zijn bloed, tot een betoning van Zijn rechtvaardigheid, door de vergeving der zonden, die te voren geschied zijn onder de verdraagzaamheid Gods;
<TR><TD VALIGN=top>26<TD>Tot een betoning van Zijn rechtvaardigheid in dezen tegenwoordigen tijd; opdat Hij rechtvaardig zij, en rechtvaardigende dengene, die uit het geloof van Jezus is.
<TR><TD VALIGN=top>27<TD>Waar is dan de roem? Hij is uitgesloten. Door wat wet? Der werken? Neen, maar door de wet des geloofs.
<TR><TD VALIGN=top>28<TD>Wij besluiten dan, dat de mens door het geloof gerechtvaardigd wordt, zonder de werken der wet.
<TR><TD VALIGN=top>29<TD>Is God <I>een</I> God der Joden alleen? en is Hij het niet ook der heidenen? Ja, ook der heidenen;
<TR><TD VALIGN=top>30<TD>Nademaal Hij een enig God is, Die de besnijdenis rechtvaardigen zal uit het geloof, en de voorhuid door het geloof.
<TR><TD VALIGN=top>31<TD>Doen wij dan de wet te niet door het geloof? Dat zij verre; maar wij bevestigen de wet.
<TR><TH COLSPAN=2>
</TABLE>
<BR>
<HR>
<A HREF="rm2.htm" TARGET="bijbeltekst">[Vorig hoofdstuk]</A><A HREF="rm4.htm" TARGET="bijbeltekst">[Volgend hoofdstuk]</A><BR>
</BODY>
</HTML>
