<HTML>
<HEAD>
<TITLE>
Exodus 25
</TITLE>
</HEAD>
<BODY BGCOLOR="#FFFFFF">
<A HREF=ex1.htm TARGET="bijbeltekst">1</A>
<A HREF=ex2.htm TARGET="bijbeltekst">2</A>
<A HREF=ex3.htm TARGET="bijbeltekst">3</A>
<A HREF=ex4.htm TARGET="bijbeltekst">4</A>
<A HREF=ex5.htm TARGET="bijbeltekst">5</A>
<A HREF=ex6.htm TARGET="bijbeltekst">6</A>
<A HREF=ex7.htm TARGET="bijbeltekst">7</A>
<A HREF=ex8.htm TARGET="bijbeltekst">8</A>
<A HREF=ex9.htm TARGET="bijbeltekst">9</A>
<A HREF=ex10.htm TARGET="bijbeltekst">10</A>
<A HREF=ex11.htm TARGET="bijbeltekst">11</A>
<A HREF=ex12.htm TARGET="bijbeltekst">12</A>
<A HREF=ex13.htm TARGET="bijbeltekst">13</A>
<A HREF=ex14.htm TARGET="bijbeltekst">14</A>
<A HREF=ex15.htm TARGET="bijbeltekst">15</A>
<A HREF=ex16.htm TARGET="bijbeltekst">16</A>
<A HREF=ex17.htm TARGET="bijbeltekst">17</A>
<A HREF=ex18.htm TARGET="bijbeltekst">18</A>
<A HREF=ex19.htm TARGET="bijbeltekst">19</A>
<A HREF=ex20.htm TARGET="bijbeltekst">20</A>
<A HREF=ex21.htm TARGET="bijbeltekst">21</A>
<A HREF=ex22.htm TARGET="bijbeltekst">22</A>
<A HREF=ex23.htm TARGET="bijbeltekst">23</A>
<A HREF=ex24.htm TARGET="bijbeltekst">24</A>
25
<A HREF=ex26.htm TARGET="bijbeltekst">26</A>
<A HREF=ex27.htm TARGET="bijbeltekst">27</A>
<A HREF=ex28.htm TARGET="bijbeltekst">28</A>
<A HREF=ex29.htm TARGET="bijbeltekst">29</A>
<A HREF=ex30.htm TARGET="bijbeltekst">30</A>
<A HREF=ex31.htm TARGET="bijbeltekst">31</A>
<A HREF=ex32.htm TARGET="bijbeltekst">32</A>
<A HREF=ex33.htm TARGET="bijbeltekst">33</A>
<A HREF=ex34.htm TARGET="bijbeltekst">34</A>
<A HREF=ex35.htm TARGET="bijbeltekst">35</A>
<A HREF=ex36.htm TARGET="bijbeltekst">36</A>
<A HREF=ex37.htm TARGET="bijbeltekst">37</A>
<A HREF=ex38.htm TARGET="bijbeltekst">38</A>
<A HREF=ex39.htm TARGET="bijbeltekst">39</A>
<A HREF=ex40.htm TARGET="bijbeltekst">40</A>
<BR><HR><BR>
<TABLE>
<TR><TH COLSPAN=2>Exodus 25
<TR><TH COLSPAN=2>
<TR><TD VALIGN=top>1<TD>Toen sprak de HEERE tot Mozes, zeggende:
<TR><TD VALIGN=top>2<TD>Spreek tot de kinderen Israels, dat zij voor Mij een hefoffer nemen. Van alle man, wiens hart zich vrijwillig bewegen zal, zult gij Mijn hefoffer nemen.
<TR><TD VALIGN=top>3<TD>Dit nu is het hefoffer, hetwelk gij van hen nemen zult: goud, en zilver, en koper;
<TR><TD VALIGN=top>4<TD>Als ook hemelsblauw, en purper, en scharlaken, en fijn linnen, en geiten <I>haar</I>.
<TR><TD VALIGN=top>5<TD>En roodgeverfde ramsvellen, en dassenvellen, en sittimhout;
<TR><TD VALIGN=top>6<TD>Olie tot den luchter, specerijen ter zalfolie, en tot roking welriekende specerijen;
<TR><TD VALIGN=top>7<TD>Sardonixstenen, en vervullende stenen tot den efod, en tot den borstlap.
<TR><TD VALIGN=top>8<TD>En zij zullen Mij een heiligdom maken, dat Ik in het midden van hen wone.
<TR><TD VALIGN=top>9<TD>Naar al wat Ik u tot een voorbeeld dezes tabernakels, en een voorbeeld van al deszelfs gereedschap wijzen zal, even alzo zult gijlieden dat maken.
<TR><TD VALIGN=top>10<TD>Zo zullen zij een ark van sittimhout maken; twee ellen en een halve zal haar lengte zijn, en anderhalve el haar breedte, en anderhalve el haar hoogte.
<TR><TD VALIGN=top>11<TD>En gij zult ze met louter goud overtrekken, van binnen en van buiten zult gij ze overtrekken; en gij zult op dezelve een gouden krans maken rondom heen.
<TR><TD VALIGN=top>12<TD>En giet voor haar vier gouden ringen, en zet die aan haar vier hoeken, alzo dat twee ringen op de ene zijde derzelve zijn, en twee ringen op haar andere zijde.
<TR><TD VALIGN=top>13<TD>En maak handbomen van sittimhout, en overtrek ze met goud.
<TR><TD VALIGN=top>14<TD>En steek de handbomen in de ringen, die aan de zijde der ark zijn, dat men de ark daarmede drage.
<TR><TD VALIGN=top>15<TD>De draagbomen zullen in de ringen der ark zijn; zij zullen er niet uitgetogen worden.
<TR><TD VALIGN=top>16<TD>Daarna zult gij in de ark leggen de getuigenis, die Ik u geven zal.
<TR><TD VALIGN=top>17<TD>Gij zult ook een verzoendeksel maken van louter goud; twee ellen en een halve zal deszelfs lengte zijn, en anderhalve el deszelfs breedte.
<TR><TD VALIGN=top>18<TD>Gij zult ook twee cherubim van goud maken; van dicht <I>goud</I> zult gij ze maken, uit de beide einden des verzoendeksels.
<TR><TD VALIGN=top>19<TD>En maak u een cherub uit het ene einde aan deze zijde, en den andere cherub uit het <I>andere</I> einde aan gene zijde; uit het verzoendeksel zult gijlieden de cherubim maken, uit de beide einden van hetzelve.
<TR><TD VALIGN=top>20<TD>En de cherubim zullen hun beide vleugelen omhoog uitbreiden, bedekkende met hun vleugelen het verzoendeksel; en hun aangezichten zullen tegenover elkander zijn; de aangezichten der cherubim zullen naar het verzoendeksel zijn.
<TR><TD VALIGN=top>21<TD>En gij zult het verzoendeksel boven op de ark zetten, nadat gij in de ark de getuigenis, die Ik u geven zal, zult gelegd hebben.
<TR><TD VALIGN=top>22<TD>En aldaar zal Ik bij u komen, en Ik zal met u spreken van boven het verzoendeksel af, van tussen de twee cherubim, die op de ark der getuigenis zijn zullen, alles, wat Ik u gebieden zal aan de kinderen Israels.
<TR><TD VALIGN=top>23<TD>Gij zult ook een tafel maken van sittimhout; twee ellen zal haar lengte zijn, en een el haar breedte, en een el en een halve zal haar hoogte zijn.
<TR><TD VALIGN=top>24<TD>En gij zult ze met louter goud overtrekken; gij zult ook een gouden krans daaraan maken, rondom heen.
<TR><TD VALIGN=top>25<TD>Gij zult ook een lijst rondom daaraan maken, een hand breed; en gij zult een gouden krans rondom derzelver lijst maken.
<TR><TD VALIGN=top>26<TD>Ook zult gij vier gouden ringen daaraan maken; en gij zult de ringen zetten aan de vier hoeken, die aan derzelver vier voeten zijn zullen.
<TR><TD VALIGN=top>27<TD>Tegenover de lijst zullen de ringen zijn, tot plaatsen voor de handbomen, om de tafel te dragen.
<TR><TD VALIGN=top>28<TD>Deze handbomen nu zult gij van sittimhout maken, en gij zult dezelve met goud overtrekken; en de tafel zal daaraan gedragen worden.
<TR><TD VALIGN=top>29<TD>Gij zult ook maken haar schotelen, en haar rookschalen, en haar platelen, en haar kroezen (met welke zij bedekt zal worden); van louter goud zult gij ze maken.
<TR><TD VALIGN=top>30<TD>En gij zult op deze tafel altijd het toonbrood voor Mijn aangezicht leggen.
<TR><TD VALIGN=top>31<TD>Gij zult ook een kandelaar van louter goud maken. Van dicht werk zal deze kandelaar gemaakt worden, zijn schacht, en zijn rietjes; zijn schaaltjes, zijn knopen, en zijn bloemen zullen uit hem zijn.
<TR><TD VALIGN=top>32<TD>En zes rieten zullen uit zijn zijden uitgaan; drie rieten des kandelaars uit zijn ene zijde, en drie rieten des kandelaars uit zijn andere zijde.
<TR><TD VALIGN=top>33<TD>In het ene riet zullen drie schaaltjes zijn, <I>gelijke</I> amandelnoten, een knoop en een bloem; en drie schaaltjes, <I>gelijk</I> amandelnoten in een ander riet, een knoop en een bloem; alzo zullen die zes rieten zijn, die uit den kandelaar gaan.
<TR><TD VALIGN=top>34<TD>Maar aan den kandelaar zelven zullen vier schaaltjes zijn, <I>gelijk</I> amandelnoten, met knopen, en met zijn bloemen.
<TR><TD VALIGN=top>35<TD>En daar zal een knoop zijn onder twee rieten, uit denzelven <I>uitgaande</I>; ook een knoop onder twee rieten, uit denzelven <I>uitgaande</I>; nog een knoop onder twee rieten, uit denzelven, <I>uitgaande</I>; <I>alzo</I> <I>zal</I> <I>het</I> <I>zijn</I> met zes rieten, die uit den kandelaar uitgaan.
<TR><TD VALIGN=top>36<TD>Hun knopen en hun rieten zullen uit hem zijn; het zal altemaal een enig dicht werk van louter goud zijn.
<TR><TD VALIGN=top>37<TD>Gij zult hem ook zeven lampen maken, en men zal zijn lampen aansteken, en doen lichten aan zijn zijden.
<TR><TD VALIGN=top>38<TD>Zijn snuiters en zijn blusvaten zullen louter goud zijn.
<TR><TD VALIGN=top>39<TD>Uit een talent louter goud zal men dat maken, met al dit gereedschap.
<TR><TD VALIGN=top>40<TD>Zie dan toe, dat gij het maakt naar hun voorbeeld, hetwelk u op den berg getoond is.
<TR><TH COLSPAN=2>
</TABLE>
<BR>
<HR>
<A HREF="ex24.htm" TARGET="bijbeltekst">[Vorig hoofdstuk]</A><A HREF="ex26.htm" TARGET="bijbeltekst">[Volgend hoofdstuk]</A><BR>
</BODY>
</HTML>
