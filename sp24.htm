<HTML>
<HEAD>
<TITLE>
Spreuken 24
</TITLE>
</HEAD>
<BODY BGCOLOR="#FFFFFF">
<A HREF=sp1.htm TARGET="bijbeltekst">1</A>
<A HREF=sp2.htm TARGET="bijbeltekst">2</A>
<A HREF=sp3.htm TARGET="bijbeltekst">3</A>
<A HREF=sp4.htm TARGET="bijbeltekst">4</A>
<A HREF=sp5.htm TARGET="bijbeltekst">5</A>
<A HREF=sp6.htm TARGET="bijbeltekst">6</A>
<A HREF=sp7.htm TARGET="bijbeltekst">7</A>
<A HREF=sp8.htm TARGET="bijbeltekst">8</A>
<A HREF=sp9.htm TARGET="bijbeltekst">9</A>
<A HREF=sp10.htm TARGET="bijbeltekst">10</A>
<A HREF=sp11.htm TARGET="bijbeltekst">11</A>
<A HREF=sp12.htm TARGET="bijbeltekst">12</A>
<A HREF=sp13.htm TARGET="bijbeltekst">13</A>
<A HREF=sp14.htm TARGET="bijbeltekst">14</A>
<A HREF=sp15.htm TARGET="bijbeltekst">15</A>
<A HREF=sp16.htm TARGET="bijbeltekst">16</A>
<A HREF=sp17.htm TARGET="bijbeltekst">17</A>
<A HREF=sp18.htm TARGET="bijbeltekst">18</A>
<A HREF=sp19.htm TARGET="bijbeltekst">19</A>
<A HREF=sp20.htm TARGET="bijbeltekst">20</A>
<A HREF=sp21.htm TARGET="bijbeltekst">21</A>
<A HREF=sp22.htm TARGET="bijbeltekst">22</A>
<A HREF=sp23.htm TARGET="bijbeltekst">23</A>
24
<A HREF=sp25.htm TARGET="bijbeltekst">25</A>
<A HREF=sp26.htm TARGET="bijbeltekst">26</A>
<A HREF=sp27.htm TARGET="bijbeltekst">27</A>
<A HREF=sp28.htm TARGET="bijbeltekst">28</A>
<A HREF=sp29.htm TARGET="bijbeltekst">29</A>
<A HREF=sp30.htm TARGET="bijbeltekst">30</A>
<A HREF=sp31.htm TARGET="bijbeltekst">31</A>
<BR><HR><BR>
<TABLE>
<TR><TH COLSPAN=2>Spreuken 24
<TR><TH COLSPAN=2>
<TR><TD VALIGN=top>1<TD>Zijt niet nijdig over de boze lieden, en laat u niet gelusten, om bij hen te zijn.
<TR><TD VALIGN=top>2<TD>Want hun hart bedenkt verwoesting, en hun lippen spreken moeite.
<TR><TD VALIGN=top>3<TD>Door wijsheid wordt een huis gebouwd, en door verstandigheid bevestigd;
<TR><TD VALIGN=top>4<TD>En door wetenschap worden de binnenkameren vervuld met alle kostelijk en liefelijk goed.
<TR><TD VALIGN=top>5<TD>Een wijs man is sterk; en een man van wetenschap maakt de kracht vast.
<TR><TD VALIGN=top>6<TD>Want door wijze raadslagen zult gij voor u den krijg voeren, en in de veelheid der raadgevers is de overwinning.
<TR><TD VALIGN=top>7<TD>Alle wijsheid is voor den dwaze te hoog; hij zal in de poort zijn mond niet opendoen.
<TR><TD VALIGN=top>8<TD>Die denkt om kwaad te doen, dien zal men een meester van schandelijke verdichtselen noemen.
<TR><TD VALIGN=top>9<TD>De gedachte der dwaasheid is zonde; en een spotter is den mens een gruwel.
<TR><TD VALIGN=top>10<TD>Vertoont gij u slap ten dage uwer benauwdheid, uw kracht is nauw.
<TR><TD VALIGN=top>11<TD>Red degenen, die ter dood gegrepen zijn; want zij wankelen ter doding, zo gij u onthoudt.
<TR><TD VALIGN=top>12<TD>Wanneer gij zegt: Ziet, wij weten dat niet; zal Hij, Die de harten weegt, <I>dat</I> niet merken? En Die uwe ziel gadeslaat, zal Hij het niet weten? Want Hij zal den mens vergelden naar zijn werk.
<TR><TD VALIGN=top>13<TD>Eet honig, mijn zoon! want hij is goed, en honigzeem is zoet voor uw gehemelte.
<TR><TD VALIGN=top>14<TD>Zodanig is de kennis der wijsheid voor uw ziel; als gij ze vindt, zo zal er beloning wezen, en uw verwachting zal niet afgesneden worden.
<TR><TD VALIGN=top>15<TD>Loer niet, o goddeloze! op de woning des rechtvaardigen; verwoest zijn legerplaats niet.
<TR><TD VALIGN=top>16<TD>Want de rechtvaardige zal zevenmaal vallen, en opstaan; maar de goddelozen zullen in het kwaad nederstruikelen.
<TR><TD VALIGN=top>17<TD>Verblijd u niet als uw vijand valt; en als hij nederstruikelt, laat uw hart zich niet verheugen;
<TR><TD VALIGN=top>18<TD>Opdat het de HEERE niet zie, en het kwaad zij in Zijn ogen en Hij Zijn toorn van hem afkere.
<TR><TD VALIGN=top>19<TD>Ontsteek u niet over de boosdoeners; zijt niet nijdig over de goddelozen.
<TR><TD VALIGN=top>20<TD>Want de kwade zal geen beloning hebben, de lamp der goddelozen zal uitgeblust worden.
<TR><TD VALIGN=top>21<TD>Mijn zoon! vrees den HEERE en den koning; vermeng u niet met hen, die naar verandering staan;
<TR><TD VALIGN=top>22<TD>Want hun verderf zal haastelijk ontstaan; en wie weet hun beider ondergang?
<TR><TD VALIGN=top>23<TD>Deze <I>spreuken</I> zijn ook van de wijzen. Het aangezicht in het gericht te kennen, is niet goed.
<TR><TD VALIGN=top>24<TD>Die tot den goddeloze zegt: Gij zijt rechtvaardig; dien zullen de volken vervloeken, de natien zullen hem gram zijn.
<TR><TD VALIGN=top>25<TD>Maar voor degenen, die <I>hem</I> bestraffen, zal liefelijkheid zijn; en de zegen des goeds zal op hem komen.
<TR><TD VALIGN=top>26<TD>Men zal de lippen kussen desgenen, die rechte woorden antwoordt.
<TR><TD VALIGN=top>27<TD>Beschik uw werk daarbuiten, en bereid het voor u op den akker, en bouw daarna uw huis.
<TR><TD VALIGN=top>28<TD>Wees niet zonder oorzaak getuige tegen uw naaste; want zoudt gij verleiden met uw lip?
<TR><TD VALIGN=top>29<TD>Zeg niet: Gelijk als hij mij gedaan heeft, zo zal ik hem doen; ik zal een ieder vergelden naar zijn werk.
<TR><TD VALIGN=top>30<TD>Ik ging voorbij den akker eens luiaards, en voorbij den wijngaard van een verstandeloos mens;
<TR><TD VALIGN=top>31<TD>En ziet, hij was gans opgeschoten van distelen; zijn gedaante was <I>met</I> netelen bedekt, en zijn stenen scheidsmuur was afgebroken.
<TR><TD VALIGN=top>32<TD>Als ik dat aanschouwde, nam ik het ter harte; ik zag het, <I>en</I> nam onderwijzing aan;
<TR><TD VALIGN=top>33<TD>Een weinig slapens, een weinig sluimerens, en weinig handvouwens, al nederliggende;
<TR><TD VALIGN=top>34<TD>Zo zal uw armoede <I>u</I> overkomen, <I>als</I> een wandelaar, en uw velerlei gebrek als een gewapend man.
<TR><TH COLSPAN=2>
</TABLE>
<BR>
<HR>
<A HREF="sp23.htm" TARGET="bijbeltekst">[Vorig hoofdstuk]</A><A HREF="sp25.htm" TARGET="bijbeltekst">[Volgend hoofdstuk]</A><BR>
</BODY>
</HTML>
