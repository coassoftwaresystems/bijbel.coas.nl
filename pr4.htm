<HTML>
<HEAD>
<TITLE>
Prediker 4
</TITLE>
</HEAD>
<BODY BGCOLOR="#FFFFFF">
<A HREF=pr1.htm TARGET="bijbeltekst">1</A>
<A HREF=pr2.htm TARGET="bijbeltekst">2</A>
<A HREF=pr3.htm TARGET="bijbeltekst">3</A>
4
<A HREF=pr5.htm TARGET="bijbeltekst">5</A>
<A HREF=pr6.htm TARGET="bijbeltekst">6</A>
<A HREF=pr7.htm TARGET="bijbeltekst">7</A>
<A HREF=pr8.htm TARGET="bijbeltekst">8</A>
<A HREF=pr9.htm TARGET="bijbeltekst">9</A>
<A HREF=pr10.htm TARGET="bijbeltekst">10</A>
<A HREF=pr11.htm TARGET="bijbeltekst">11</A>
<A HREF=pr12.htm TARGET="bijbeltekst">12</A>
<BR><HR><BR>
<TABLE>
<TR><TH COLSPAN=2>Prediker 4
<TR><TH COLSPAN=2>
<TR><TD VALIGN=top>1<TD>Daarna wende ik mij, en zag aan al de onderdrukkingen, die onder de zon geschieden; en ziet, er waren de tranen der verdrukten, en dergenen, die geen trooster hadden; en aan de zijde hunner verdrukkers was macht, zij daarentegen hadden geen vertrooster.
<TR><TD VALIGN=top>2<TD>Dies prees ik de doden, die alrede gestorven waren, boven de levenden, die tot nog toe levend zijn.
<TR><TD VALIGN=top>3<TD>Ja, hij is beter dan die beiden, die nog niet geweest is, die niet gezien heeft het boze werk, dat onder de zon geschiedt.
<TR><TD VALIGN=top>4<TD>Verder zag ik al den arbeid en alle geschikkelijkheid des werks, dat het den mens nijd van zijn naaste <I>aanbrengt</I>. Dat is ook ijdelheid en kwelling des geestes.
<TR><TD VALIGN=top>5<TD>De zot vouwt zijn handen samen, en eet zijn eigen vlees.
<TR><TD VALIGN=top>6<TD>Een hand vol <I>met</I> rust is beter, dan beide de vuisten vol <I>met</I> arbeid en kwelling des geestes.
<TR><TD VALIGN=top>7<TD>Ik wendde mij wederom, en ik zag een ijdelheid onder de zon;
<TR><TD VALIGN=top>8<TD>Daar is er een, en geen tweede; hij heeft ook geen kind, noch broeder; nochtans is van al zijn arbeid geen einde; ook wordt zijn oog niet verzadigd van den rijkdom, en <I>zegt</I> <I>niet</I>: Voor wien arbeide ik toch, en doe mijn ziel gebrek hebben van het goede? Dit is ook ijdelheid, en het is een moeilijke bezigheid.
<TR><TD VALIGN=top>9<TD>Twee zijn beter dan een; want zij hebben een goede beloning van hun arbeid;
<TR><TD VALIGN=top>10<TD>Want indien zij vallen, de een richt zijn metgezel op; maar wee den ene, die gevallen is, want er is geen tweede om hem op te helpen.
<TR><TD VALIGN=top>11<TD>Ook, indien twee te zamen liggen, zo hebben zij warmte; maar hoe zou een <I>alleen</I> warm worden?
<TR><TD VALIGN=top>12<TD>En indien iemand den een mocht overweldigen, zo zullen de twee tegen hem bestaan; en een drievoudig snoer wordt niet haast gebroken.
<TR><TD VALIGN=top>13<TD>Beter is een arm en wijs jongeling, dan een oud en zot koning, die niet weet van meer vermaand te worden.
<TR><TD VALIGN=top>14<TD>Want een komt uit het gevangenhuis, om koning te zijn; daar ook een, die in zijn koninkrijk geboren is, verarmt.
<TR><TD VALIGN=top>15<TD>Ik zag al de levenden wandelen onder de zon, met de jongeling, den tweede, die in diens plaats staan zal.
<TR><TD VALIGN=top>16<TD>Er is geen einde van al het volk, van allen, die voor hen geweest zijn; de nakomelingen zullen zich ook over hem niet verblijden; gewisselijk, dat is ook ijdelheid en kwelling des geestes.
<TR><TD VALIGN=top>17<TD>Bewaar uw voet, als gij tot het huis Gods ingaat, en zijt liever nabij om te horen, dan om der zotten slachtoffer te geven; want zij weten niet, dat zij kwaad doen.
<TR><TH COLSPAN=2>
</TABLE>
<BR>
<HR>
<A HREF="pr3.htm" TARGET="bijbeltekst">[Vorig hoofdstuk]</A><A HREF="pr5.htm" TARGET="bijbeltekst">[Volgend hoofdstuk]</A><BR>
</BODY>
</HTML>
