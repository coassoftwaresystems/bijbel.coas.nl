<HTML>
<HEAD>
<TITLE>
Spreuken 19
</TITLE>
</HEAD>
<BODY BGCOLOR="#FFFFFF">
<A HREF=sp1.htm TARGET="bijbeltekst">1</A>
<A HREF=sp2.htm TARGET="bijbeltekst">2</A>
<A HREF=sp3.htm TARGET="bijbeltekst">3</A>
<A HREF=sp4.htm TARGET="bijbeltekst">4</A>
<A HREF=sp5.htm TARGET="bijbeltekst">5</A>
<A HREF=sp6.htm TARGET="bijbeltekst">6</A>
<A HREF=sp7.htm TARGET="bijbeltekst">7</A>
<A HREF=sp8.htm TARGET="bijbeltekst">8</A>
<A HREF=sp9.htm TARGET="bijbeltekst">9</A>
<A HREF=sp10.htm TARGET="bijbeltekst">10</A>
<A HREF=sp11.htm TARGET="bijbeltekst">11</A>
<A HREF=sp12.htm TARGET="bijbeltekst">12</A>
<A HREF=sp13.htm TARGET="bijbeltekst">13</A>
<A HREF=sp14.htm TARGET="bijbeltekst">14</A>
<A HREF=sp15.htm TARGET="bijbeltekst">15</A>
<A HREF=sp16.htm TARGET="bijbeltekst">16</A>
<A HREF=sp17.htm TARGET="bijbeltekst">17</A>
<A HREF=sp18.htm TARGET="bijbeltekst">18</A>
19
<A HREF=sp20.htm TARGET="bijbeltekst">20</A>
<A HREF=sp21.htm TARGET="bijbeltekst">21</A>
<A HREF=sp22.htm TARGET="bijbeltekst">22</A>
<A HREF=sp23.htm TARGET="bijbeltekst">23</A>
<A HREF=sp24.htm TARGET="bijbeltekst">24</A>
<A HREF=sp25.htm TARGET="bijbeltekst">25</A>
<A HREF=sp26.htm TARGET="bijbeltekst">26</A>
<A HREF=sp27.htm TARGET="bijbeltekst">27</A>
<A HREF=sp28.htm TARGET="bijbeltekst">28</A>
<A HREF=sp29.htm TARGET="bijbeltekst">29</A>
<A HREF=sp30.htm TARGET="bijbeltekst">30</A>
<A HREF=sp31.htm TARGET="bijbeltekst">31</A>
<BR><HR><BR>
<TABLE>
<TR><TH COLSPAN=2>Spreuken 19
<TR><TH COLSPAN=2>
<TR><TD VALIGN=top>1<TD>De arme, in zijn oprechtheid wandelende, is beter dan de verkeerde van lippen, en die een zot is.
<TR><TD VALIGN=top>2<TD>Ook is de ziel zonder wetenschap niet goed; en die met de voeten haastig is, zondigt.
<TR><TD VALIGN=top>3<TD>De dwaasheid des mensen zal zijn weg verkeren; en zijn hart zal zich tegen den HEERE vergrammen.
<TR><TD VALIGN=top>4<TD>Het goed brengt veel vrienden toe; maar de arme wordt van zijn vriend gescheiden.
<TR><TD VALIGN=top>5<TD>Een vals getuige zal niet onschuldig zijn; en die leugen blaast, zal niet ontkomen.
<TR><TD VALIGN=top>6<TD>Velen smeken het aangezicht des prinsen; en een ieder is een vriend desgenen, die giften geeft.
<TR><TD VALIGN=top>7<TD>Al de broeders des armen haten hem; hoeveel te meer gaan zijn vrienden verre van hem! Hij loopt hen na <I>met</I> woorden die niets zijn.
<TR><TD VALIGN=top>8<TD>Die verstand bekomt, heeft zijn ziel lief; hij neemt de verstandigheid waar, om het goede te vinden.
<TR><TD VALIGN=top>9<TD>Een vals getuige zal niet onschuldig zijn; en die leugen blaast, zal vergaan.
<TR><TD VALIGN=top>10<TD>De weelde staat een zot niet wel; hoeveel te min een knecht te heersen over vorsten!
<TR><TD VALIGN=top>11<TD>Het verstand des mensen vertrekt zijn toorn; en zijn sieraad is de overtreding voorbij te gaan.
<TR><TD VALIGN=top>12<TD>Des konings gramschap is als het brullen eens jongen leeuws; maar zijn welgevallen is als dauw op het kruid.
<TR><TD VALIGN=top>13<TD>Een zotte zoon is zijn vader grote ellende; en de kijvingen ener vrouw <I>als</I> een gestadig druipen.
<TR><TD VALIGN=top>14<TD>Huis en goed is een erve van de vaderen; maar een verstandige vrouw is van den HEERE.
<TR><TD VALIGN=top>15<TD>Luiheid doet in diepen slaap vallen; en een bedriegelijke ziel zal hongeren.
<TR><TD VALIGN=top>16<TD>Die het gebod bewaart, bewaart zijn ziel; die zijn wegen veracht, zal sterven.
<TR><TD VALIGN=top>17<TD>Die zich des armen ontfermt, leent den HEERE, en Hij zal hem zijn weldaad vergelden.
<TR><TD VALIGN=top>18<TD>Tuchtig uw zoon, als er nog hoop is; maar verhef uw ziel niet, om hem te doden.
<TR><TD VALIGN=top>19<TD>Die groot is van grimmigheid, zal straf dragen; want zo gij <I>hem</I> uitredt, zo zult gij nog moeten voortvaren.
<TR><TD VALIGN=top>20<TD>Hoor raad, en ontvang tucht, opdat gij in uw laatste wijs zijt.
<TR><TD VALIGN=top>21<TD>In het hart des mans zijn veel gedachten; maar de raad des HEEREN, die zal bestaan.
<TR><TD VALIGN=top>22<TD>De wens des mensen is zijn weldadigheid; maar de arme is beter dan een leugenachtig man.
<TR><TD VALIGN=top>23<TD>De vreze des HEEREN is ten leven; want men zal verzadigd zijnde vernachten; met het kwaad zal men niet bezocht worden.
<TR><TD VALIGN=top>24<TD>Een luiaard verbergt de hand in den boezem, en hij zal ze niet weder aan zijn mond brengen.
<TR><TD VALIGN=top>25<TD>Sla de spotter, zo zal de slechte kloekzinnig worden; en bestraf den verstandige, hij zal wetenschap begrijpen.
<TR><TD VALIGN=top>26<TD>Wie de vader verwoest, <I>of</I> de moeder verjaagt, is een zoon, die beschaamd maakt, en schande aandoet.
<TR><TD VALIGN=top>27<TD>Laat af, mijn zoon, horende de tucht, af te dwalen van de redenen der wetenschap.
<TR><TD VALIGN=top>28<TD>Een Belialsgetuige bespot het recht; en de mond der goddelozen slokt de ongerechtigheid in.
<TR><TD VALIGN=top>29<TD>Gerichten zijn voor de spotters bereid, en slagen voor den rug der zotten.
<TR><TH COLSPAN=2>
</TABLE>
<BR>
<HR>
<A HREF="sp18.htm" TARGET="bijbeltekst">[Vorig hoofdstuk]</A><A HREF="sp20.htm" TARGET="bijbeltekst">[Volgend hoofdstuk]</A><BR>
</BODY>
</HTML>
