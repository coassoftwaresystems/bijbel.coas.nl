<HTML>
<HEAD>
<TITLE>
1 Korinthi&#235rs 14
</TITLE>
</HEAD>
<BODY BGCOLOR="#FFFFFF">
<A HREF=1ko1.htm TARGET="bijbeltekst">1</A>
<A HREF=1ko2.htm TARGET="bijbeltekst">2</A>
<A HREF=1ko3.htm TARGET="bijbeltekst">3</A>
<A HREF=1ko4.htm TARGET="bijbeltekst">4</A>
<A HREF=1ko5.htm TARGET="bijbeltekst">5</A>
<A HREF=1ko6.htm TARGET="bijbeltekst">6</A>
<A HREF=1ko7.htm TARGET="bijbeltekst">7</A>
<A HREF=1ko8.htm TARGET="bijbeltekst">8</A>
<A HREF=1ko9.htm TARGET="bijbeltekst">9</A>
<A HREF=1ko10.htm TARGET="bijbeltekst">10</A>
<A HREF=1ko11.htm TARGET="bijbeltekst">11</A>
<A HREF=1ko12.htm TARGET="bijbeltekst">12</A>
<A HREF=1ko13.htm TARGET="bijbeltekst">13</A>
14
<A HREF=1ko15.htm TARGET="bijbeltekst">15</A>
<A HREF=1ko16.htm TARGET="bijbeltekst">16</A>
<BR><HR><BR>
<TABLE>
<TR><TH COLSPAN=2>1 Korinthi&#235rs 14
<TR><TH COLSPAN=2>
<TR><TD VALIGN=top>1<TD>Jaagt de liefde na, en ijvert om de geestelijke <I>gaven</I>, maar meest, dat gij moogt profeteren.
<TR><TD VALIGN=top>2<TD>Want die een <I>vreemde</I> taal spreekt, spreekt niet den mensen, maar Gode; want niemand verstaat <I>het</I>, doch met den geest spreekt hij verborgenheden.
<TR><TD VALIGN=top>3<TD>Maar die profeteert, spreekt den mensen stichting, en vermaning en vertroosting.
<TR><TD VALIGN=top>4<TD>Die een <I>vreemde</I> taal spreekt, die sticht zichzelven; maar die profeteert die sticht de Gemeente.
<TR><TD VALIGN=top>5<TD>En ik wil <I>wel</I>, dat gij allen in <I>vreemde</I> talen spreekt, maar meer, dat gij profeteert; want die profeteert, is meerder dan die <I>vreemde</I> talen spreekt, tenzij dan, dat hij het uitlegge, opdat de Gemeente stichting moge ontvangen.
<TR><TD VALIGN=top>6<TD>En nu, broeders, indien ik tot u kwam, en sprak <I>vreemde</I> talen, wat nuttigheid zou ik u doen, zo ik tot u niet sprak, of in openbaring, of in kennis, of in profetie of in lering?
<TR><TD VALIGN=top>7<TD>Zelfs ook de levenloze dingen, die geluid geven, hetzij fluit, hetzij citer, zo zij geen onderscheid met <I>hun</I> klank geven, hoe zal bekend worden, hetgeen op de fluit of op de citer gespeeld wordt?
<TR><TD VALIGN=top>8<TD>Want ook indien de bazuin een onzeker geluid geeft, wie zal zich tot den krijg bereiden?
<TR><TD VALIGN=top>9<TD>Alzo ook gijlieden, indien gij niet door de taal een duidelijke rede geeft, hoe zal verstaan worden hetgeen gesproken wordt? Want gij zult zijn <I>als</I> die in de lucht spreekt.
<TR><TD VALIGN=top>10<TD>Er zijn, naar het voorvalt, zo vele soorten van stemmen in de wereld, en geen derzelve is zonder stem.
<TR><TD VALIGN=top>11<TD>Indien ik dan de kracht der stem niet weet, zo zal ik hem, die spreekt, barbaars zijn; en hij, die spreekt, zal bij mij barbaars zijn.
<TR><TD VALIGN=top>12<TD>Alzo ook gij, dewijl gij ijverig zijt naar geestelijke gaven, zo zoekt dat gij moogt overvloedig zijn tot stichting der Gemeente.
<TR><TD VALIGN=top>13<TD>Daarom, die in een <I>vreemde</I> taal spreekt, die bidde, dat hij het moge uitleggen.
<TR><TD VALIGN=top>14<TD>Want indien ik in een <I>vreemde</I> taal bid, mijn geest bidt <I>wel</I>, maar mijn verstand is vruchteloos.
<TR><TD VALIGN=top>15<TD>Wat is het dan? Ik zal <I>wel</I> met den geest bidden, maar ik zal ook met het verstand bidden; ik zal <I>wel</I> met den geest zingen, maar ik zal ook met het verstand zingen.
<TR><TD VALIGN=top>16<TD>Anderszins, indien gij dankzegt met den geest, hoe zal degene, die de plaats eens ongeleerden vervult, amen zeggen op uw dankzegging, dewijl hij niet weet, wat gij zegt?
<TR><TD VALIGN=top>17<TD>Want gij dankzegt wel behoorlijk, maar de ander wordt niet gesticht.
<TR><TD VALIGN=top>18<TD>Ik dank mijn God, dat ik meer <I>vreemde</I> talen spreek, dan gij allen;
<TR><TD VALIGN=top>19<TD>Maar ik wil <I>liever</I> in de Gemeente vijf woorden spreken met mijn verstand, opdat ik ook anderen moge onderwijzen, dan tien duizend woorden in een <I>vreemde</I> taal.
<TR><TD VALIGN=top>20<TD>Broeders, wordt geen kinderen in het verstand, maar zijt kinderen in de boosheid, en wordt in het verstand volwassen.
<TR><TD VALIGN=top>21<TD>In de wet is geschreven: Ik zal door lieden van andere talen, en door andere lippen tot dit volk spreken, en ook alzo zullen zij Mij niet horen, zegt de Heere.
<TR><TD VALIGN=top>22<TD>Zo dan, de <I>vreemde</I> talen zijn tot een teken niet dengenen, die geloven, maar den ongelovigen; en de profetie niet den ongelovigen, maar dengenen, die geloven.
<TR><TD VALIGN=top>23<TD>Indien dan de gehele Gemeente bijeenvergaderd ware, en zij allen in <I>vreemde</I> talen spraken, en <I>enige</I> ongeleerden of ongelovigen inkwamen, zouden zij niet zeggen, dat gij uitzinnig waart?
<TR><TD VALIGN=top>24<TD>Maar indien zij allen profeteerden, en een ongelovige of ongeleerde inkwame, die wordt van allen overtuigd, <I>en</I> hij wordt van allen geoordeeld.
<TR><TD VALIGN=top>25<TD>En alzo worden de verborgene dingen zijns harten openbaar; en alzo, vallende op <I>zijn</I> aangezicht, zal hij God aanbidden, en verkondigen, dat God waarlijk onder u is.
<TR><TD VALIGN=top>26<TD>Wat is het dan, broeders? Wanneer gij samenkomt, een iegelijk van u, heeft hij een psalm, heeft hij een leer, heeft hij een <I>vreemde</I> taal, heeft hij een openbaring, heeft hij een uitlegging; laat alle dingen geschieden tot stichting;
<TR><TD VALIGN=top>27<TD>En zo iemand een <I>vreemde</I> taal spreekt, <I>dat</I> het door twee, of ten meeste drie <I>geschiede</I>, en bij beurte; en dat een het uitlegge.
<TR><TD VALIGN=top>28<TD>Maar indien er geen uitlegger is, dat hij zwijge in de Gemeente; doch dat hij tot zichzelven spreke, en tot God.
<TR><TD VALIGN=top>29<TD>En dat twee of drie profeten spreken, en dat de anderen oordelen.
<TR><TD VALIGN=top>30<TD>Doch indien een ander, die er zit, <I>iets</I> geopenbaard is, dat de eerste zwijge.
<TR><TD VALIGN=top>31<TD>Want gij kunt allen, de een na den ander profeteren, opdat zij allen leren, en allen getroost worden.
<TR><TD VALIGN=top>32<TD>En de geesten der profeten zijn den profeten onderworpen.
<TR><TD VALIGN=top>33<TD>Want God is geen <I>God</I> van verwarring, maar van vrede, gelijk in al de Gemeenten der heiligen.
<TR><TD VALIGN=top>34<TD>Dat uw vrouwen in de Gemeenten zwijgen; want het is haar niet toegelaten te spreken, maar <I>bevolen</I> onderworpen te zijn, gelijk ook de wet zegt.
<TR><TD VALIGN=top>35<TD>En zo zij iets willen leren, laat haar te huis haar eigen mannen vragen; want het staat lelijk voor de vrouwen, dat zij in de Gemeente spreken.
<TR><TD VALIGN=top>36<TD>Is het Woord Gods van u uitgegaan? Of is het tot u alleen gekomen?
<TR><TD VALIGN=top>37<TD>Indien iemand meent een profeet te zijn, of geestelijke, die erkenne, dat, hetgeen ik u schrijf, des Heeren geboden zijn.
<TR><TD VALIGN=top>38<TD>Maar zo iemand onwetend is, die zij onwetend.
<TR><TD VALIGN=top>39<TD>Zo dan, broeders, ijvert om te profeteren, en verhindert niet in <I>vreemde</I> talen te spreken.
<TR><TD VALIGN=top>40<TD>Laat alle dingen eerlijk en met orde geschieden.
<TR><TH COLSPAN=2>
</TABLE>
<BR>
<HR>
<A HREF="1ko13.htm" TARGET="bijbeltekst">[Vorig hoofdstuk]</A><A HREF="1ko15.htm" TARGET="bijbeltekst">[Volgend hoofdstuk]</A><BR>
</BODY>
</HTML>
