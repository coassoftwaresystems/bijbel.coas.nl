<HTML>
<HEAD>
<TITLE>
Handelingen 24
</TITLE>
</HEAD>
<BODY BGCOLOR="#FFFFFF">
<A HREF=hd1.htm TARGET="bijbeltekst">1</A>
<A HREF=hd2.htm TARGET="bijbeltekst">2</A>
<A HREF=hd3.htm TARGET="bijbeltekst">3</A>
<A HREF=hd4.htm TARGET="bijbeltekst">4</A>
<A HREF=hd5.htm TARGET="bijbeltekst">5</A>
<A HREF=hd6.htm TARGET="bijbeltekst">6</A>
<A HREF=hd7.htm TARGET="bijbeltekst">7</A>
<A HREF=hd8.htm TARGET="bijbeltekst">8</A>
<A HREF=hd9.htm TARGET="bijbeltekst">9</A>
<A HREF=hd10.htm TARGET="bijbeltekst">10</A>
<A HREF=hd11.htm TARGET="bijbeltekst">11</A>
<A HREF=hd12.htm TARGET="bijbeltekst">12</A>
<A HREF=hd13.htm TARGET="bijbeltekst">13</A>
<A HREF=hd14.htm TARGET="bijbeltekst">14</A>
<A HREF=hd15.htm TARGET="bijbeltekst">15</A>
<A HREF=hd16.htm TARGET="bijbeltekst">16</A>
<A HREF=hd17.htm TARGET="bijbeltekst">17</A>
<A HREF=hd18.htm TARGET="bijbeltekst">18</A>
<A HREF=hd19.htm TARGET="bijbeltekst">19</A>
<A HREF=hd20.htm TARGET="bijbeltekst">20</A>
<A HREF=hd21.htm TARGET="bijbeltekst">21</A>
<A HREF=hd22.htm TARGET="bijbeltekst">22</A>
<A HREF=hd23.htm TARGET="bijbeltekst">23</A>
24
<A HREF=hd25.htm TARGET="bijbeltekst">25</A>
<A HREF=hd26.htm TARGET="bijbeltekst">26</A>
<A HREF=hd27.htm TARGET="bijbeltekst">27</A>
<A HREF=hd28.htm TARGET="bijbeltekst">28</A>
<BR><HR><BR>
<TABLE>
<TR><TH COLSPAN=2>Handelingen 24
<TR><TH COLSPAN=2>
<TR><TD VALIGN=top>1<TD>En vijf dagen daarna kwam de hogepriester Ananias af met de ouderlingen, en een zekeren voorspraak, <I>genaamd</I> Tertullus, dewelke verschenen voor den stadhouder tegen Paulus.
<TR><TD VALIGN=top>2<TD>En als hij geroepen was, begon Tertullus <I>hem</I> te beschuldigen, zeggende:
<TR><TD VALIGN=top>3<TD>Dat wij grote vrede door u bekomen, en dat <I>vele</I> loffelijke diensten deze volke geschieden door uw voorzichtigheid, machtigste Felix, nemen wij ganselijk en overal met alle dankbaarheid aan.
<TR><TD VALIGN=top>4<TD>Maar opdat ik u niet lang ophoude, ik bid <I>u</I>, dat gij ons, naar uw bescheidenheid, kortelijk hoort.
<TR><TD VALIGN=top>5<TD>Want wij hebben dezen man bevonden te zijn een pest, en een, die oproer verwekt onder al de Joden, door de <I>ganse</I> wereld, en een oppersten voorstander van de sekte der Nazarenen.
<TR><TD VALIGN=top>6<TD>Die ook gepoogd heeft den tempel te ontheiligen, welken wij ook gegrepen hebben, en naar onze wet hebben willen oordelen.
<TR><TD VALIGN=top>7<TD>Maar Lysias, de overste, daarover komende, heeft <I>hem</I> met groot geweld uit onze handen weggebracht;
<TR><TD VALIGN=top>8<TD>Gebiedende zijn beschuldigers tot u te komen; van dewelken gij zelf, <I>hem</I> onderzocht hebbende, zult kunnen verstaan al hetgeen, waarvan wij hem beschuldigen.
<TR><TD VALIGN=top>9<TD>En ook de Joden stemden het toe, zeggende, dat deze dingen alzo waren.
<TR><TD VALIGN=top>10<TD>Maar Paulus, als hem de stadhouder gewenkt had, dat hij zou spreken, antwoordde: Dewijl ik weet, dat gij nu vele jaren over dit volk rechter zijt geweest, zo verantwoord ik mijzelven met <I>des</I> te beteren moed.
<TR><TD VALIGN=top>11<TD>Alzo gij kunt weten, dat het niet meer dan twaalf dagen zijn, van dat ik ben opgekomen om te aanbidden te Jeruzalem;
<TR><TD VALIGN=top>12<TD>En zij hebben mij noch in den tempel gevonden tot iemand sprekende, of <I>enige</I> samenrotting des volks makende, noch in de synagogen, noch in de stad;
<TR><TD VALIGN=top>13<TD>En zij kunnen niet bewijzen, waarvan zij mij nu beschuldigen.
<TR><TD VALIGN=top>14<TD>Maar dit beken ik u, dat ik naar dien weg, welken zij sekte noemen, den God der vaderen alzo diene, gelovende alles, wat in de wet en in de profeten geschreven is;
<TR><TD VALIGN=top>15<TD>Hebbende hoop op God, welke dezen ook zelf verwachten, dat er een opstanding der doden wezen zal, beiden der rechtvaardigen en der onrechtvaardigen.
<TR><TD VALIGN=top>16<TD>En hierin oefen ik mijzelven, om altijd een onergerlijk geweten te hebben bij God en de mensen.
<TR><TD VALIGN=top>17<TD>Doch na vele jaren ben ik gekomen om aalmoezen te doen aan mijn volk, en offeranden.
<TR><TD VALIGN=top>18<TD>Waarover mij gevonden hebben, geheiligd zijnde, in den tempel, niet met volk, noch met beroerte, enige Joden uit Azie;
<TR><TD VALIGN=top>19<TD>Welke behoorden <I>hier</I> voor u tegenwoordig te zijn, en <I>mij</I> te beschuldigen, indien zij iets hadden tegen mij.
<TR><TD VALIGN=top>20<TD>Of dat dezen zelf zeggen of zij enig onrecht in mij gevonden hebben, als ik voor den raad stond;
<TR><TD VALIGN=top>21<TD>Dan van dit enig woord, hetwelk ik riep, staande onder hen: Over de opstanding der doden word ik heden van ulieden geoordeeld!
<TR><TD VALIGN=top>22<TD>Toen nu Felix dit gehoord had, stelde hij hen uit, zeggende: Als ik nader wetenschap van dezen weg zal hebben, wanneer Lysias, de overste, zal afgekomen zijn, zo zal ik volle kennis nemen van uw zaken.
<TR><TD VALIGN=top>23<TD>En hij beval den hoofdman over honderd, dat Paulus zou bewaard worden, en verlichting hebben, en dat hij niemand van de zijnen zou beletten <I>hem</I> te dienen, of tot hem te komen.
<TR><TD VALIGN=top>24<TD>En na sommige dagen, Felix, daar gekomen zijnde met Drusilla, zijn vrouw, die een Jodin was, ontbood Paulus, en hoorde hem van het geloof in Christus.
<TR><TD VALIGN=top>25<TD>En als hij handelde van rechtvaardigheid, en matigheid, en <I>van</I> het toekomende oordeel, Felix, zeer bevreesd geworden zijnde, antwoordde: Voor ditmaal ga heen; en als ik gelegenen tijd zal hebben bekomen, zo zal ik u tot mij roepen.
<TR><TD VALIGN=top>26<TD>En tegelijk ook hopende, dat hem van Paulus geld gegeven zou worden, opdat hij hem losliet; waarom hij hem ook dikwijls ontbood, en sprak met hem.
<TR><TD VALIGN=top>27<TD>Maar als twee jaren vervuld waren, kreeg Felix Porcius Festus in zijn plaats; en Felix, willende den Joden gunst bewijzen, liet Paulus gevangen.
<TR><TH COLSPAN=2>
</TABLE>
<BR>
<HR>
<A HREF="hd23.htm" TARGET="bijbeltekst">[Vorig hoofdstuk]</A><A HREF="hd25.htm" TARGET="bijbeltekst">[Volgend hoofdstuk]</A><BR>
</BODY>
</HTML>
