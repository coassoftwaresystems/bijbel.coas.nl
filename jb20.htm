<HTML>
<HEAD>
<TITLE>
Job 20
</TITLE>
</HEAD>
<BODY BGCOLOR="#FFFFFF">
<A HREF=jb1.htm TARGET="bijbeltekst">1</A>
<A HREF=jb2.htm TARGET="bijbeltekst">2</A>
<A HREF=jb3.htm TARGET="bijbeltekst">3</A>
<A HREF=jb4.htm TARGET="bijbeltekst">4</A>
<A HREF=jb5.htm TARGET="bijbeltekst">5</A>
<A HREF=jb6.htm TARGET="bijbeltekst">6</A>
<A HREF=jb7.htm TARGET="bijbeltekst">7</A>
<A HREF=jb8.htm TARGET="bijbeltekst">8</A>
<A HREF=jb9.htm TARGET="bijbeltekst">9</A>
<A HREF=jb10.htm TARGET="bijbeltekst">10</A>
<A HREF=jb11.htm TARGET="bijbeltekst">11</A>
<A HREF=jb12.htm TARGET="bijbeltekst">12</A>
<A HREF=jb13.htm TARGET="bijbeltekst">13</A>
<A HREF=jb14.htm TARGET="bijbeltekst">14</A>
<A HREF=jb15.htm TARGET="bijbeltekst">15</A>
<A HREF=jb16.htm TARGET="bijbeltekst">16</A>
<A HREF=jb17.htm TARGET="bijbeltekst">17</A>
<A HREF=jb18.htm TARGET="bijbeltekst">18</A>
<A HREF=jb19.htm TARGET="bijbeltekst">19</A>
20
<A HREF=jb21.htm TARGET="bijbeltekst">21</A>
<A HREF=jb22.htm TARGET="bijbeltekst">22</A>
<A HREF=jb23.htm TARGET="bijbeltekst">23</A>
<A HREF=jb24.htm TARGET="bijbeltekst">24</A>
<A HREF=jb25.htm TARGET="bijbeltekst">25</A>
<A HREF=jb26.htm TARGET="bijbeltekst">26</A>
<A HREF=jb27.htm TARGET="bijbeltekst">27</A>
<A HREF=jb28.htm TARGET="bijbeltekst">28</A>
<A HREF=jb29.htm TARGET="bijbeltekst">29</A>
<A HREF=jb30.htm TARGET="bijbeltekst">30</A>
<A HREF=jb31.htm TARGET="bijbeltekst">31</A>
<A HREF=jb32.htm TARGET="bijbeltekst">32</A>
<A HREF=jb33.htm TARGET="bijbeltekst">33</A>
<A HREF=jb34.htm TARGET="bijbeltekst">34</A>
<A HREF=jb35.htm TARGET="bijbeltekst">35</A>
<A HREF=jb36.htm TARGET="bijbeltekst">36</A>
<A HREF=jb37.htm TARGET="bijbeltekst">37</A>
<A HREF=jb38.htm TARGET="bijbeltekst">38</A>
<A HREF=jb39.htm TARGET="bijbeltekst">39</A>
<A HREF=jb40.htm TARGET="bijbeltekst">40</A>
<A HREF=jb41.htm TARGET="bijbeltekst">41</A>
<A HREF=jb42.htm TARGET="bijbeltekst">42</A>
<BR><HR><BR>
<TABLE>
<TR><TH COLSPAN=2>Job 20
<TR><TH COLSPAN=2>
<TR><TD VALIGN=top>1<TD>Toen antwoordde Zofar, de Naamathiet, en zeide:
<TR><TD VALIGN=top>2<TD>Daarom doen mijn gedachten mij antwoorden, en over zulks is mijn verhaasten in mij.
<TR><TD VALIGN=top>3<TD>Ik heb aangehoord een bestraffing, die mij schande aandoet; maar de geest zal uit mijn verstand voor mij antwoorden.
<TR><TD VALIGN=top>4<TD>Weet gij dit? Van altoos af, van dat <I>God</I> den mens op de wereld gezet heeft,
<TR><TD VALIGN=top>5<TD>Dat het gejuich de goddelozen van nabij geweest is, en de vreugde des huichelaars voor een ogenblik?
<TR><TD VALIGN=top>6<TD>Wanneer zijn hoogheid tot den hemel toe opklomme, en zijn hoofd tot aan de wolken raakte;
<TR><TD VALIGN=top>7<TD>Zal hij, gelijk zijn drek, in eeuwigheid vergaan; die hem gezien hadden, zullen zeggen: Waar is hij?
<TR><TD VALIGN=top>8<TD>Hij zal wegvlieden als een droom, dat men hem niet vinden zal, en hij zal verjaagd worden als een gezicht des nachts.
<TR><TD VALIGN=top>9<TD>Het oog, dat hem zag, zal het niet meer doen; en zijn plaats zal hem niet meer aanschouwen.
<TR><TD VALIGN=top>10<TD>Zijn kinderen zullen zoeken den armen te behagen; en zijn handen zullen zijn vermogen moeten weder uitkeren.
<TR><TD VALIGN=top>11<TD>Zijn beenderen zullen vol van zijn verborgene <I>zonden</I> zijn; van welke elkeen met hem op het stof nederliggen zal.
<TR><TD VALIGN=top>12<TD>Indien het kwaad in zijn mond zoet is, hij dat verbergt, onder zijn tong,
<TR><TD VALIGN=top>13<TD>Hij dat spaart, en hetzelve niet verlaat, maar dat in het midden van zijn gehemelte inhoudt;
<TR><TD VALIGN=top>14<TD>Zijn spijze zal in zijn ingewand veranderd worden; gal der adderen zal zij in het binnenste van hem zijn.
<TR><TD VALIGN=top>15<TD>Hij heeft goed ingeslokt, maar zal het uitspuwen; God zal het uit zijn buik uitdrijven.
<TR><TD VALIGN=top>16<TD>Het vergif der adderen zal hij zuigen; de tong der slang zal hem doden.
<TR><TD VALIGN=top>17<TD>De stromen, rivieren, beken van honig en boter zal hij niet zien.
<TR><TD VALIGN=top>18<TD>Den arbeid zal hij wedergeven en niet inslokken; naar het vermogen zijner verandering, zo zal hij van vreugde niet opspringen.
<TR><TD VALIGN=top>19<TD>Omdat hij onderdrukt heeft, de armen verlaten heeft, een huis geroofd heeft, dat hij niet opgebouwd had;
<TR><TD VALIGN=top>20<TD>Omdat hij geen rust in zijn buik gekend heeft, zo zal hij van zijn gewenst goed niet uitbehouden.
<TR><TD VALIGN=top>21<TD>Er zal niets overig zijn, dat hij ete; daarom zal hij niet wachten naar zijn goed.
<TR><TD VALIGN=top>22<TD>Als zijn genoegzaamheid zal vol zijn, zal hem bang zijn; alle hand des ellendigen zal over hem komen.
<TR><TD VALIGN=top>23<TD>Er zij <I>wat</I> om zijn buik te vullen; <I>God</I> zal over hem de hitte Zijns toorns zenden, en over hem regenen op zijn spijze.
<TR><TD VALIGN=top>24<TD>Hij zij gevloden van de ijzeren wapenen, de stalen boog zal hem doorschieten.
<TR><TD VALIGN=top>25<TD>Men zal <I>het</I> zwaard uittrekken, het zal uit het lijf uitgaan, en glinsterende uit zijn gal voortkomen; verschrikkingen zullen over hem zijn.
<TR><TD VALIGN=top>26<TD>Alle duisternis zal verborgen zijn in zijn schuilplaatsen; een vuur, dat niet opgeblazen is, zal hem verteren; den overigen in zijn tent zal het kwalijk gaan.
<TR><TD VALIGN=top>27<TD>De hemel zal zijn ongerechtigheid openbaren, en de aarde zal zich tegen hem opmaken.
<TR><TD VALIGN=top>28<TD>De inkomste van zijn huis zal weggevoerd worden; het zal al henenvloeien in den dag Zijns toorns.
<TR><TD VALIGN=top>29<TD>Dit is het deel des goddelozen mensen van God, en de erve zijner redenen van God.
<TR><TH COLSPAN=2>
</TABLE>
<BR>
<HR>
<A HREF="jb19.htm" TARGET="bijbeltekst">[Vorig hoofdstuk]</A><A HREF="jb21.htm" TARGET="bijbeltekst">[Volgend hoofdstuk]</A><BR>
</BODY>
</HTML>
