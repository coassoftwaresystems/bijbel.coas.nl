<HTML>
<HEAD>
<TITLE>
Exodus 5
</TITLE>
</HEAD>
<BODY BGCOLOR="#FFFFFF">
<A HREF=ex1.htm TARGET="bijbeltekst">1</A>
<A HREF=ex2.htm TARGET="bijbeltekst">2</A>
<A HREF=ex3.htm TARGET="bijbeltekst">3</A>
<A HREF=ex4.htm TARGET="bijbeltekst">4</A>
5
<A HREF=ex6.htm TARGET="bijbeltekst">6</A>
<A HREF=ex7.htm TARGET="bijbeltekst">7</A>
<A HREF=ex8.htm TARGET="bijbeltekst">8</A>
<A HREF=ex9.htm TARGET="bijbeltekst">9</A>
<A HREF=ex10.htm TARGET="bijbeltekst">10</A>
<A HREF=ex11.htm TARGET="bijbeltekst">11</A>
<A HREF=ex12.htm TARGET="bijbeltekst">12</A>
<A HREF=ex13.htm TARGET="bijbeltekst">13</A>
<A HREF=ex14.htm TARGET="bijbeltekst">14</A>
<A HREF=ex15.htm TARGET="bijbeltekst">15</A>
<A HREF=ex16.htm TARGET="bijbeltekst">16</A>
<A HREF=ex17.htm TARGET="bijbeltekst">17</A>
<A HREF=ex18.htm TARGET="bijbeltekst">18</A>
<A HREF=ex19.htm TARGET="bijbeltekst">19</A>
<A HREF=ex20.htm TARGET="bijbeltekst">20</A>
<A HREF=ex21.htm TARGET="bijbeltekst">21</A>
<A HREF=ex22.htm TARGET="bijbeltekst">22</A>
<A HREF=ex23.htm TARGET="bijbeltekst">23</A>
<A HREF=ex24.htm TARGET="bijbeltekst">24</A>
<A HREF=ex25.htm TARGET="bijbeltekst">25</A>
<A HREF=ex26.htm TARGET="bijbeltekst">26</A>
<A HREF=ex27.htm TARGET="bijbeltekst">27</A>
<A HREF=ex28.htm TARGET="bijbeltekst">28</A>
<A HREF=ex29.htm TARGET="bijbeltekst">29</A>
<A HREF=ex30.htm TARGET="bijbeltekst">30</A>
<A HREF=ex31.htm TARGET="bijbeltekst">31</A>
<A HREF=ex32.htm TARGET="bijbeltekst">32</A>
<A HREF=ex33.htm TARGET="bijbeltekst">33</A>
<A HREF=ex34.htm TARGET="bijbeltekst">34</A>
<A HREF=ex35.htm TARGET="bijbeltekst">35</A>
<A HREF=ex36.htm TARGET="bijbeltekst">36</A>
<A HREF=ex37.htm TARGET="bijbeltekst">37</A>
<A HREF=ex38.htm TARGET="bijbeltekst">38</A>
<A HREF=ex39.htm TARGET="bijbeltekst">39</A>
<A HREF=ex40.htm TARGET="bijbeltekst">40</A>
<BR><HR><BR>
<TABLE>
<TR><TH COLSPAN=2>Exodus 5
<TR><TH COLSPAN=2>
<TR><TD VALIGN=top>1<TD>En daarna gingen Mozes en Aaron heen, en zeiden tot Farao: Alzo zegt de HEERE, de God van Israel: Laat Mijn volk trekken, dat het Mij een feest houde in de woestijn!
<TR><TD VALIGN=top>2<TD>Maar Farao zeide: Wie is de HEERE, Wiens stem ik gehoorzamen zou, om Israel te laten trekken? Ik ken den HEERE niet, en ik zal ook Israel niet laten trekken.
<TR><TD VALIGN=top>3<TD>Zij dan zeiden: De God der Hebreen is ons ontmoet; zo laat ons toch heentrekken, den weg van drie dagen in de woestijn, en den HEERE, onzen God, offeren, dat Hij ons niet overkome met pestilentie, of met het zwaard.
<TR><TD VALIGN=top>4<TD>Toen zeide de koning van Egypte tot hen: Gij, Mozes en Aaron! waarom trekt gij het volk af van hun werken? Gaat heen tot uw lasten.
<TR><TD VALIGN=top>5<TD>Verder zeide Farao: Ziet, het volk des lands is alreeds <I>te</I> veel; en zoudt gijlieden hen doen rusten van hun lasten?
<TR><TD VALIGN=top>6<TD>Daarom beval Farao, ten zelfden dage, aan de aandrijvers onder het volk, en deszelfs ambtlieden, zeggende:
<TR><TD VALIGN=top>7<TD>Gij zult voortaan aan deze lieden geen stro meer geven, tot het maken der tichelstenen, als gisteren <I>en</I> eergisteren; laat hen zelven heengaan, en stro voor zichzelven verzamelen.
<TR><TD VALIGN=top>8<TD>En het getal der tichelstenen, die zij gisteren <I>en</I> eergisteren gemaakt hebben, zult gij hun opleggen; gij zult daarvan niet verminderen; want zij gaan ledig; daarom roepen zij, zeggende: Laat ons gaan, laat ons onzen God offeren!
<TR><TD VALIGN=top>9<TD>Men verzware den dienst over deze mannen, dat zij daaraan te doen hebben, en zich niet vergapen aan leugenachtige woorden.
<TR><TD VALIGN=top>10<TD>Toen gingen de aandrijvers des volks uit, en deszelfs ambtlieden, en spraken tot het volk, zeggende: Zo zegt Farao: Ik zal ulieden geen stro geven.
<TR><TD VALIGN=top>11<TD>Gaat gij <I>zelve</I> heen, haalt u stro, waar gij het vindt; doch van uw dienst zal niet verminderd worden.
<TR><TD VALIGN=top>12<TD>Toen verstrooide zich het volk in het ganse land van Egypte, dat het stoppelen verzamelde, voor stro.
<TR><TD VALIGN=top>13<TD>En de aandrijvers drongen aan, zeggende: Voleindigt uw werken, <I>elk</I> dagwerk op zijn dag, gelijk toen er stro was.
<TR><TD VALIGN=top>14<TD>En de ambtlieden der kinderen Israels, die Farao's aandrijvers over hen gesteld hadden, werden geslagen, <I>en</I> men zeide: Waarom hebt gijlieden uw gezette werk niet voleindigd, in het maken der tichelstenen, gelijk te voren, alzo ook gisteren en heden?
<TR><TD VALIGN=top>15<TD>Derhalve gingen de ambtlieden der kinderen Israels, en schreeuwden tot Farao, zeggende: Waarom doet gij uw knechten alzo?
<TR><TD VALIGN=top>16<TD>Aan uw knechten wordt geen stro gegeven, en zij zeggen tot ons: Maakt de tichelstenen; en ziet, uw knechten worden geslagen, doch de schuld is uws volks!
<TR><TD VALIGN=top>17<TD>Hij dan zeide: Gijlieden gaat ledig, ledig gaat gij; daarom zegt gij: Laat ons gaan, laat ons den HEERE offeren!
<TR><TD VALIGN=top>18<TD>Zo gaat nu heen, arbeidt; doch stro zal u niet gegeven worden; evenwel zult gij het getal der tichelstenen leveren.
<TR><TD VALIGN=top>19<TD>Toen zagen de ambtlieden der kinderen Israels, dat het kwalijk met hen stond, dewijl men zeide: Gij zult niet minderen van uw tichelstenen, <I>van</I> het dagwerk op zijn dag.
<TR><TD VALIGN=top>20<TD>En zij ontmoetten Mozes en Aaron, die tegen hen over stonden, toen zij van Farao uitgingen.
<TR><TD VALIGN=top>21<TD>En zeiden tot hen: De HEERE zie op u, en richte <I>het</I>, dewijl dat gij onzen reuk hebt stinkende gemaakt voor Farao, en voor zijn knechten, gevende een zwaard in hun handen, om ons te doden.
<TR><TD VALIGN=top>22<TD>Toen keerde Mozes weder tot den HEERE, en zeide: Heere! waarom hebt Gij dit volk kwaad gedaan, waarom hebt Gij mij nu gezonden?
<TR><TD VALIGN=top>23<TD>Want van toen af, dat ik tot Farao ben ingegaan, om in Uw Naam te spreken, heeft hij dit volk kwaad gedaan; en Gij hebt Uw volk geenszins verlost.
<TR><TD VALIGN=top>24<TD>Toen zeide de HEERE tot Mozes: Nu zult gij zien, wat Ik aan Farao doen zal; want door een machtige hand zal hij hen laten trekken, ja, door een machtige hand zal hij hen uit zijn land drijven.
<TR><TH COLSPAN=2>
</TABLE>
<BR>
<HR>
<A HREF="ex4.htm" TARGET="bijbeltekst">[Vorig hoofdstuk]</A><A HREF="ex6.htm" TARGET="bijbeltekst">[Volgend hoofdstuk]</A><BR>
</BODY>
</HTML>
