<HTML>
<HEAD>
<TITLE>
Lukas 2
</TITLE>
</HEAD>
<BODY BGCOLOR="#FFFFFF">
<A HREF=lk1.htm TARGET="bijbeltekst">1</A>
2
<A HREF=lk3.htm TARGET="bijbeltekst">3</A>
<A HREF=lk4.htm TARGET="bijbeltekst">4</A>
<A HREF=lk5.htm TARGET="bijbeltekst">5</A>
<A HREF=lk6.htm TARGET="bijbeltekst">6</A>
<A HREF=lk7.htm TARGET="bijbeltekst">7</A>
<A HREF=lk8.htm TARGET="bijbeltekst">8</A>
<A HREF=lk9.htm TARGET="bijbeltekst">9</A>
<A HREF=lk10.htm TARGET="bijbeltekst">10</A>
<A HREF=lk11.htm TARGET="bijbeltekst">11</A>
<A HREF=lk12.htm TARGET="bijbeltekst">12</A>
<A HREF=lk13.htm TARGET="bijbeltekst">13</A>
<A HREF=lk14.htm TARGET="bijbeltekst">14</A>
<A HREF=lk15.htm TARGET="bijbeltekst">15</A>
<A HREF=lk16.htm TARGET="bijbeltekst">16</A>
<A HREF=lk17.htm TARGET="bijbeltekst">17</A>
<A HREF=lk18.htm TARGET="bijbeltekst">18</A>
<A HREF=lk19.htm TARGET="bijbeltekst">19</A>
<A HREF=lk20.htm TARGET="bijbeltekst">20</A>
<A HREF=lk21.htm TARGET="bijbeltekst">21</A>
<A HREF=lk22.htm TARGET="bijbeltekst">22</A>
<A HREF=lk23.htm TARGET="bijbeltekst">23</A>
<A HREF=lk24.htm TARGET="bijbeltekst">24</A>
<BR><HR><BR>
<TABLE>
<TR><TH COLSPAN=2>Lukas 2
<TR><TH COLSPAN=2>
<TR><TD VALIGN=top>1<TD>En het geschiedde in diezelfde dagen, dat er een gebod uitging van den Keizer Augustus, dat de gehele wereld beschreven zou worden.
<TR><TD VALIGN=top>2<TD>Deze eerste beschrijving geschiedde, als Cyrenius over Syrie stadhouder was.
<TR><TD VALIGN=top>3<TD>En zij gingen allen om beschreven te worden, een iegelijk naar zijn eigen stad.
<TR><TD VALIGN=top>4<TD>En Jozef ging ook op van Galilea, uit de stad Nazareth, naar Judea, tot de stad Davids, die Bethlehem genaamd wordt, (omdat hij uit het huis en geslacht van David was);
<TR><TD VALIGN=top>5<TD>Om beschreven te worden met Maria, zijn ondertrouwde vrouw, welke bevrucht was.
<TR><TD VALIGN=top>6<TD>En het geschiedde, als zij daar waren, dat de dagen vervuld werden, dat zij baren zoude.
<TR><TD VALIGN=top>7<TD>En zij baarde haar eerstgeboren Zoon, en wond Hem in doeken, en legde Hem neder in de kribbe, omdat voor henlieden geen plaats was in de herberg.
<TR><TD VALIGN=top>8<TD>En er waren herders in diezelfde landstreek, zich houdende in het veld, en hielden de nachtwacht over hun kudde.
<TR><TD VALIGN=top>9<TD>En ziet, een engel des Heeren stond bij hen, en de heerlijkheid des Heeren omscheen hen, en zij vreesden met grote vreze.
<TR><TD VALIGN=top>10<TD>En de engel zeide tot hen: Vreest niet, want, ziet, ik verkondig u grote blijdschap, die al den volke wezen zal;
<TR><TD VALIGN=top>11<TD><I>Namelijk</I> dat u heden geboren is de Zaligmaker, welke is Christus, de Heere, in de stad Davids.
<TR><TD VALIGN=top>12<TD>En dit zal u het teken zijn: gij zult het Kindeken vinden in doeken gewonden, en liggende in de kribbe.
<TR><TD VALIGN=top>13<TD>En van stonde aan was <I>er</I> met den engel een menigte des hemelsen heirlegers, prijzende God en zeggende:
<TR><TD VALIGN=top>14<TD>Ere <I>zij</I> God in de hoogste <I>hemelen</I>, en vrede op aarde, in de mensen een welbehagen.
<TR><TD VALIGN=top>15<TD>En het geschiedde, als de engelen van hen weggevaren waren naar de hemel, dat de herders tot elkander zeiden: Laat ons dan heengaan naar Bethlehem, en laat ons zien het woord, dat er geschied is, hetwelk de Heere ons heeft verkondigd.
<TR><TD VALIGN=top>16<TD>En zij kwamen met haast, en vonden Maria en Jozef, en het Kindeken liggende in de kribbe.
<TR><TD VALIGN=top>17<TD>En als zij Het gezien hadden, maakten zij alom bekend het woord, dat hun van dit Kindeken gezegd was.
<TR><TD VALIGN=top>18<TD>En allen, die het hoorden, verwonderden zich over hetgeen hun gezegd werd van de herders.
<TR><TD VALIGN=top>19<TD>Doch Maria bewaarde deze woorden alle te zamen, overleggende <I>die</I> in haar hart.
<TR><TD VALIGN=top>20<TD>En de herders keerde wederom, verheerlijkende en prijzende God over alles, wat zij gehoord en gezien hadden, gelijk tot hen gesproken was.
<TR><TD VALIGN=top>21<TD>En als acht dagen vervuld waren, dat men het Kindeken besnijden zou, zo werd Zijn Naam genaamd JEZUS, welke genaamd was van den engel, eer Hij in het lichaam ontvangen was.
<TR><TD VALIGN=top>22<TD>En als de dagen harer reiniging vervuld waren, naar de wet van Mozes, brachten zij Hem te Jeruzalem, opdat zij <I>Hem</I> den Heere voorstelden;
<TR><TD VALIGN=top>23<TD>(Gelijk geschreven is in de wet des Heeren: Al wat mannelijk is, dat de moeder opent, zal den Heere heilig genaamd worden.)
<TR><TD VALIGN=top>24<TD>En opdat zij offerande gaven, naar hetgeen in de wet des Heeren gezegd is, een paar tortelduiven, of twee jonge duiven.
<TR><TD VALIGN=top>25<TD>En ziet, er was een mens te Jeruzalem, wiens naam was Simeon; en deze mens was rechtvaardig en godvrezende; verwachtende de vertroosting Israels, en de Heilige Geest was op hem.
<TR><TD VALIGN=top>26<TD>En hem was een Goddelijke openbaring gedaan door den Heiligen Geest, dat hij den dood niet zien zoude, eer hij den Christus des Heeren zou zien.
<TR><TD VALIGN=top>27<TD>En hij kwam door den Geest in den tempel. En als de ouders het Kindeken Jezus inbrachten, om naar de gewoonte der wet met Hem te doen;
<TR><TD VALIGN=top>28<TD>Zo nam hij Hetzelve in zijn armen, en loofde God, en zeide:
<TR><TD VALIGN=top>29<TD>Nu laat Gij, Heere! Uw dienstknecht gaan in vrede naar Uw woord;
<TR><TD VALIGN=top>30<TD>Want mijn ogen hebben Uw zaligheid gezien,
<TR><TD VALIGN=top>31<TD>Die Gij bereid hebt voor het aangezicht van al de volken;
<TR><TD VALIGN=top>32<TD>Een Licht tot verlichting der heidenen, en tot heerlijkheid van Uw volk Israel.
<TR><TD VALIGN=top>33<TD>En Jozef en Zijn moeder verwonderden zich over hetgeen van Hem gezegd werd.
<TR><TD VALIGN=top>34<TD>En Simeon zegende henlieden, en zeide tot Maria, Zijn moeder: Zie, Deze wordt gezet tot een val en opstanding veler in Israel, en tot een teken, dat wedersproken zal worden.
<TR><TD VALIGN=top>35<TD>(En ook een zwaard zal door uw eigen ziel gaan) opdat de gedachten uit vele harten geopenbaard worden.
<TR><TD VALIGN=top>36<TD>En er was Anna, een profetesse, een dochter van Fanuel, uit den stam van Aser; deze was tot groten ouderdom gekomen, welke met <I>haar</I> man zeven jaren had geleefd van haar maagdom af.
<TR><TD VALIGN=top>37<TD>En zij was een weduwe van omtrent vier en tachtig jaren, dewelke niet week uit den tempel, met vasten en bidden, <I>God</I> dienende nacht en dag.
<TR><TD VALIGN=top>38<TD>En deze, te dierzelfder ure daarbij komende, heeft insgelijks den Heere beleden, en sprak van Hem tot allen, die de verlossing in Jeruzalem verwachtten.
<TR><TD VALIGN=top>39<TD>En als zij alles voleindigd hadden, wat naar de wet des Heeren <I>te</I> <I>doen</I> was, keerden zij weder naar Galilea, tot hun stad Nazareth.
<TR><TD VALIGN=top>40<TD>En het Kindeken wies op, en werd gesterkt in den geest, en vervuld met wijsheid; en de genade Gods was over Hem.
<TR><TD VALIGN=top>41<TD>En Zijn ouders reisden alle jaar naar Jeruzalem, op het feest van pascha.
<TR><TD VALIGN=top>42<TD>En toen Hij twaalf jaren <I>oud</I> geworden was, en zij naar Jeruzalem opgegaan waren, naar de gewoonte van den feestdag;
<TR><TD VALIGN=top>43<TD>En de dagen <I>aldaar</I> voleindigd hadden, toen zij wederkeerden, bleef het Kind Jezus te Jeruzalem, en Jozef en Zijn moeder wisten het niet.
<TR><TD VALIGN=top>44<TD>Maar menende, dat Hij in het gezelschap op den weg was, gingen zij een dagreize, en zochten Hem onder de magen, en onder de bekenden.
<TR><TD VALIGN=top>45<TD>En als zij Hem niet vonden, keerden zij wederom naar Jeruzalem, Hem zoekende.
<TR><TD VALIGN=top>46<TD>En het geschiedde, na drie dagen, dat zij Hem vonden in den tempel, zittende in het midden der leraren, hen horende, en hen ondervragende.
<TR><TD VALIGN=top>47<TD>En allen, die Hem hoorden, ontzetten zich over Zijn verstand en antwoorden.
<TR><TD VALIGN=top>48<TD>En zij, Hem ziende, werden verslagen; en Zijn moeder zeide tot Hem: Kind! waarom hebt Gij ons zo gedaan? Zie, Uw vader en ik hebben U met angst gezocht.
<TR><TD VALIGN=top>49<TD>En Hij zeide tot hen: Wat <I>is</I> <I>het</I>, dat gij Mij gezocht hebt? Wist gij niet, dat Ik moet zijn in de dingen Mijns Vaders?
<TR><TD VALIGN=top>50<TD>En zij verstonden het woord niet, dat Hij tot hen sprak.
<TR><TD VALIGN=top>51<TD>En Hij ging met hen af, en kwam te Nazareth, en was hun onderdanig. En Zijn moeder bewaarde al deze dingen in haar hart.
<TR><TD VALIGN=top>52<TD>En Jezus nam toe in wijsheid, en in grootte, en in genade bij God en de mensen.
<TR><TH COLSPAN=2>
</TABLE>
<BR>
<HR>
<A HREF="lk1.htm" TARGET="bijbeltekst">[Vorig hoofdstuk]</A><A HREF="lk3.htm" TARGET="bijbeltekst">[Volgend hoofdstuk]</A><BR>
</BODY>
</HTML>
