<HTML>
<HEAD>
<TITLE>
2 Petrus 3
</TITLE>
</HEAD>
<BODY BGCOLOR="#FFFFFF">
<A HREF=2pt1.htm TARGET="bijbeltekst">1</A>
<A HREF=2pt2.htm TARGET="bijbeltekst">2</A>
3
<BR><HR><BR>
<TABLE>
<TR><TH COLSPAN=2>2 Petrus 3
<TR><TH COLSPAN=2>
<TR><TD VALIGN=top>1<TD>Dezen tweeden zendbrief, geliefden, schrijf ik nu aan u, in welke <I>beide</I> ik door vermaning uw oprecht gemoed opwekke;
<TR><TD VALIGN=top>2<TD>Opdat gij gedachtig zijt aan de woorden, die van de heilige profeten te voren gesproken zijn, en aan ons gebod, die des Heeren en Zaligmakers apostelen zijn;
<TR><TD VALIGN=top>3<TD>Dit eerst wetende, dat in het laatste der dagen spotters komen zullen, die naar hun eigen begeerlijkheden zullen wandelen,
<TR><TD VALIGN=top>4<TD>En zeggen: Waar is de belofte Zijner toekomst? Want van dien <I>dag</I>, dat de vaders ontslapen zijn, blijven alle dingen alzo <I>gelijk</I> van het begin der schepping.
<TR><TD VALIGN=top>5<TD>Want willens is dit hun onbekend, dat door het woord Gods de hemelen van over lang geweest zijn, en de aarde uit het water en in het water bestaande;
<TR><TD VALIGN=top>6<TD>Door welke de wereld, die toen was, met het water van den zondvloed bedekt zijnde, vergaan is.
<TR><TD VALIGN=top>7<TD>Maar de hemelen, die nu zijn, en de aarde, zijn door hetzelfde woord als een schat weggelegd, en worden ten vure bewaard tegen den dag des oordeels, en der verderving der goddeloze mensen.
<TR><TD VALIGN=top>8<TD>Doch deze ene zaak zij u niet onbekend, geliefden, dat een dag bij den Heere is als duizend jaren, en duizend jaren als een dag.
<TR><TD VALIGN=top>9<TD>De Heere vertraagt de belofte niet (gelijk enigen <I>dat</I> traagheid achten), maar is lankmoedig over ons, niet willende, dat enigen verloren gaan, maar dat zij allen tot bekering komen.
<TR><TD VALIGN=top>10<TD>Maar de dag des Heeren zal komen als een dief in den nacht, in welken de hemelen met een gedruis zullen voorbijgaan, en de elementen branden zullen en vergaan, en de aarde en de werken, die daarin zijn, zullen verbranden.
<TR><TD VALIGN=top>11<TD>Dewijl dan deze dingen alle vergaan, hoedanigen behoort gij te zijn in heiligen wandel en godzaligheid!
<TR><TD VALIGN=top>12<TD>Verwachtende en haastende tot de toekomst van den dag Gods, in welken de hemelen, door vuur ontstoken zijnde, zullen vergaan, en de elementen brandende zullen versmelten.
<TR><TD VALIGN=top>13<TD>Maar wij verwachten, naar Zijn belofte, nieuwe hemelen en een nieuwe aarde, in dewelke gerechtigheid woont.
<TR><TD VALIGN=top>14<TD>Daarom, geliefden, verwachtende deze dingen, benaarstigt u, dat gij onbevlekt en onbestraffelijk van Hem bevonden moogt worden in vrede;
<TR><TD VALIGN=top>15<TD>En acht de lankmoedigheid onzes Heeren voor zaligheid; gelijkerwijs ook onze geliefde broeder Paulus, naar de wijsheid, die hem gegeven is, ulieden geschreven heeft;
<TR><TD VALIGN=top>16<TD>Gelijk ook in alle zendbrieven, daarin van deze dingen sprekende; in welke sommige dingen zwaar zijn om te verstaan, die de ongeleerde en onvaste <I>mensen</I> verdraaien, gelijk ook de andere Schriften, tot hun eigen verderf.
<TR><TD VALIGN=top>17<TD>Gij dan, geliefden, <I>zulks</I> te voren wetende, wacht u, dat gij niet door de verleiding der gruwelijke mensen mede afgerukt wordt, en uitvalt van uw vastigheid;
<TR><TD VALIGN=top>18<TD>Maar wast op in de genade en kennis van onzen Heere en Zaligmaker Jezus Christus. Hem zij de heerlijkheid, beide nu en in de dag der eeuwigheid. Amen.
<TR><TH COLSPAN=2>
</TABLE>
<BR>
<HR>
<A HREF="2pt2.htm" TARGET="bijbeltekst">[Vorig hoofdstuk]</A><A HREF="1jh1.htm" TARGET="bijbeltekst">[Volgend hoofdstuk]</A><BR>
</BODY>
</HTML>
