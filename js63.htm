<HTML>
<HEAD>
<TITLE>
Jesaja 63
</TITLE>
</HEAD>
<BODY BGCOLOR="#FFFFFF">
<A HREF=js1.htm TARGET="bijbeltekst">1</A>
<A HREF=js2.htm TARGET="bijbeltekst">2</A>
<A HREF=js3.htm TARGET="bijbeltekst">3</A>
<A HREF=js4.htm TARGET="bijbeltekst">4</A>
<A HREF=js5.htm TARGET="bijbeltekst">5</A>
<A HREF=js6.htm TARGET="bijbeltekst">6</A>
<A HREF=js7.htm TARGET="bijbeltekst">7</A>
<A HREF=js8.htm TARGET="bijbeltekst">8</A>
<A HREF=js9.htm TARGET="bijbeltekst">9</A>
<A HREF=js10.htm TARGET="bijbeltekst">10</A>
<A HREF=js11.htm TARGET="bijbeltekst">11</A>
<A HREF=js12.htm TARGET="bijbeltekst">12</A>
<A HREF=js13.htm TARGET="bijbeltekst">13</A>
<A HREF=js14.htm TARGET="bijbeltekst">14</A>
<A HREF=js15.htm TARGET="bijbeltekst">15</A>
<A HREF=js16.htm TARGET="bijbeltekst">16</A>
<A HREF=js17.htm TARGET="bijbeltekst">17</A>
<A HREF=js18.htm TARGET="bijbeltekst">18</A>
<A HREF=js19.htm TARGET="bijbeltekst">19</A>
<A HREF=js20.htm TARGET="bijbeltekst">20</A>
<A HREF=js21.htm TARGET="bijbeltekst">21</A>
<A HREF=js22.htm TARGET="bijbeltekst">22</A>
<A HREF=js23.htm TARGET="bijbeltekst">23</A>
<A HREF=js24.htm TARGET="bijbeltekst">24</A>
<A HREF=js25.htm TARGET="bijbeltekst">25</A>
<A HREF=js26.htm TARGET="bijbeltekst">26</A>
<A HREF=js27.htm TARGET="bijbeltekst">27</A>
<A HREF=js28.htm TARGET="bijbeltekst">28</A>
<A HREF=js29.htm TARGET="bijbeltekst">29</A>
<A HREF=js30.htm TARGET="bijbeltekst">30</A>
<A HREF=js31.htm TARGET="bijbeltekst">31</A>
<A HREF=js32.htm TARGET="bijbeltekst">32</A>
<A HREF=js33.htm TARGET="bijbeltekst">33</A>
<A HREF=js34.htm TARGET="bijbeltekst">34</A>
<A HREF=js35.htm TARGET="bijbeltekst">35</A>
<A HREF=js36.htm TARGET="bijbeltekst">36</A>
<A HREF=js37.htm TARGET="bijbeltekst">37</A>
<A HREF=js38.htm TARGET="bijbeltekst">38</A>
<A HREF=js39.htm TARGET="bijbeltekst">39</A>
<A HREF=js40.htm TARGET="bijbeltekst">40</A>
<A HREF=js41.htm TARGET="bijbeltekst">41</A>
<A HREF=js42.htm TARGET="bijbeltekst">42</A>
<A HREF=js43.htm TARGET="bijbeltekst">43</A>
<A HREF=js44.htm TARGET="bijbeltekst">44</A>
<A HREF=js45.htm TARGET="bijbeltekst">45</A>
<A HREF=js46.htm TARGET="bijbeltekst">46</A>
<A HREF=js47.htm TARGET="bijbeltekst">47</A>
<A HREF=js48.htm TARGET="bijbeltekst">48</A>
<A HREF=js49.htm TARGET="bijbeltekst">49</A>
<A HREF=js50.htm TARGET="bijbeltekst">50</A>
<A HREF=js51.htm TARGET="bijbeltekst">51</A>
<A HREF=js52.htm TARGET="bijbeltekst">52</A>
<A HREF=js53.htm TARGET="bijbeltekst">53</A>
<A HREF=js54.htm TARGET="bijbeltekst">54</A>
<A HREF=js55.htm TARGET="bijbeltekst">55</A>
<A HREF=js56.htm TARGET="bijbeltekst">56</A>
<A HREF=js57.htm TARGET="bijbeltekst">57</A>
<A HREF=js58.htm TARGET="bijbeltekst">58</A>
<A HREF=js59.htm TARGET="bijbeltekst">59</A>
<A HREF=js60.htm TARGET="bijbeltekst">60</A>
<A HREF=js61.htm TARGET="bijbeltekst">61</A>
<A HREF=js62.htm TARGET="bijbeltekst">62</A>
63
<A HREF=js64.htm TARGET="bijbeltekst">64</A>
<A HREF=js65.htm TARGET="bijbeltekst">65</A>
<A HREF=js66.htm TARGET="bijbeltekst">66</A>
<BR><HR><BR>
<TABLE>
<TR><TH COLSPAN=2>Jesaja 63
<TR><TH COLSPAN=2>
<TR><TD VALIGN=top>1<TD>Wie is Deze, Die van Edom komt met besprenkelde klederen, van Bozra? Deze, Die versierd is in Zijn gewaad? Die voorttrekt in Zijn grote kracht? Ik ben het, Die in gerechtigheid spreek, Die machtig ben te verlossen.
<TR><TD VALIGN=top>2<TD>Waarom zijt Gij rood aan Uw gewaad, en Uw klederen als van een, die in de wijnpers treedt?
<TR><TD VALIGN=top>3<TD>Ik heb de pers alleen getreden, en er was niemand van de volken met Mij; en Ik heb hen getreden in Mijn toorn, en heb hen vertrapt in Mijn grimmigheid; en hun kracht is gesprengd op Mijn klederen, en al Mijn gewaad heb Ik bezoedeld.
<TR><TD VALIGN=top>4<TD>Want de dag der wraak was in Mijn hart, en het jaar Mijner verlosten was gekomen.
<TR><TD VALIGN=top>5<TD>En Ik zag toe, en er was niemand die hielp; en Ik ontzette Mij, en er was niemand, die ondersteunde; daarom heeft Mijn arm Mij heil beschikt, en Mijn grimmigheid heeft Mij ondersteund,
<TR><TD VALIGN=top>6<TD>En Ik heb de volken vertreden in Mijn toorn, en Ik heb hen dronken gemaakt in Mijn grimmigheid; en Ik heb hun kracht ter aarde doen nederdalen.
<TR><TD VALIGN=top>7<TD>Ik zal de goedertierenheden des HEEREN vermelden, den veelvoudigen lof des HEEREN, naar alles, wat de HEERE ons heeft bewezen, en de grote goedigheid aan het huis van Israel, die Hij hun bewezen heeft, naar Zijn barmhartigheden, en naar de veelheid Zijner goedertierenheden.
<TR><TD VALIGN=top>8<TD>Want Hij zeide: Zij zijn immers Mijn volk, kinderen, <I>die</I> niet liegen zullen? Alzo is Hij hun geworden tot een Heiland.
<TR><TD VALIGN=top>9<TD>In al hun benauwdheid was Hij benauwd, en de Engel Zijns aangezichts heeft hen behouden; door Zijn liefde en door Zijn genade heeft Hij hen verlost; en Hij nam hen op, en Hij droeg hen al de dagen van ouds.
<TR><TD VALIGN=top>10<TD>Maar zij zijn wederspannig geworden, en zij hebben Zijn Heiligen Geest smarten aangedaan; daarom is Hij hun in een vijand verkeerd, Hij Zelf heeft tegen hen gestreden.
<TR><TD VALIGN=top>11<TD>Nochtans dacht Hij aan de dagen van ouds, aan Mozes <I>en</I> Zijn volk; <I>maar</I> <I>nu</I>, waar is Hij, Die hen uit de zee opgebracht heeft, met de herders Zijner kudde? Waar is Hij, Die Zijn Heiligen Geest in het midden van hen stelde?
<TR><TD VALIGN=top>12<TD>Die den arm Zijner heerlijkheid heeft doen gaan aan de rechterhand van Mozes; Die de wateren voor hunlieder aangezichten kliefde opdat Hij Zich een eeuwigen Naam maakte?
<TR><TD VALIGN=top>13<TD>Die hen leidde door de afgronden; als een paard in de woestijn, struikelden zij niet.
<TR><TD VALIGN=top>14<TD>Gelijk een beest, <I>dat</I> afgaat in de valleien, heeft hun de Geest des HEEREN rust gegeven. Alzo hebt Gij Uw volk geleid, opdat Gij U een heerlijken Naam zoudt maken.
<TR><TD VALIGN=top>15<TD>Zie van den hemel af, en aanschouw van Uw heilige en Uw heerlijke woning; waar zijn Uw ijver en Uw mogendheden, het gerommel Uws ingewands en Uwer barmhartigheden? Zij houden zich tegen mij in.
<TR><TD VALIGN=top>16<TD>Gij zijt toch onze Vader, want Abraham weet van ons niet, en Israel kent ons niet; Gij, o HEERE! zijt onze Vader, onze Verlosser van ouds af is Uw Naam.
<TR><TD VALIGN=top>17<TD>HEERE! waarom doet Gij ons van Uw wegen dwalen, <I>waarom</I> verstokt Gij ons hart, dat wij U niet vrezen? Keer weder om Uwer knechten wil, de stammen Uws erfdeels.
<TR><TD VALIGN=top>18<TD>Uw heilig volk heeft <I>het</I> maar een weinig tijds bezeten; onze wederpartijders hebben Uw heiligdom vertreden.
<TR><TD VALIGN=top>19<TD>Wij zijn geworden <I>als</I> <I>die</I>, over welke Gij van ouds niet hebt geheerst, en die naar Uw Naam niet zijn genoemd.
<TR><TH COLSPAN=2>
</TABLE>
<BR>
<HR>
<A HREF="js62.htm" TARGET="bijbeltekst">[Vorig hoofdstuk]</A><A HREF="js64.htm" TARGET="bijbeltekst">[Volgend hoofdstuk]</A><BR>
</BODY>
</HTML>
