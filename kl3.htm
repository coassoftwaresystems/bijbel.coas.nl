<HTML>
<HEAD>
<TITLE>
Klaagliederen van Jeremia 3
</TITLE>
</HEAD>
<BODY BGCOLOR="#FFFFFF">
<A HREF=kl1.htm TARGET="bijbeltekst">1</A>
<A HREF=kl2.htm TARGET="bijbeltekst">2</A>
3
<A HREF=kl4.htm TARGET="bijbeltekst">4</A>
<A HREF=kl5.htm TARGET="bijbeltekst">5</A>
<BR><HR><BR>
<TABLE>
<TR><TH COLSPAN=2>Klaagliederen van Jeremia 3
<TR><TH COLSPAN=2>
<TR><TD VALIGN=top>1<TD><I>Aleph</I>. Ik ben de man, <I>die</I> ellende gezien heeft door de roede Zijner verbolgenheid.
<TR><TD VALIGN=top>2<TD><I>Aleph</I>. Hij heeft mij geleid en gevoerd <I>in</I> de duisternis, en niet <I>in</I> het licht.
<TR><TD VALIGN=top>3<TD><I>Aleph</I>. Hij heeft Zich immers tegen mij gewend, Hij heeft Zijn hand den gansen dag veranderd.
<TR><TD VALIGN=top>4<TD><I>Beth</I>. Hij heeft mijn vlees en mijn huid oud gemaakt, Hij heeft mijn beenderen gebroken.
<TR><TD VALIGN=top>5<TD><I>Beth</I>. Hij heeft tegen mij gebouwd, en Hij heeft <I>mij</I> <I>met</I> galle en moeite omringd.
<TR><TD VALIGN=top>6<TD><I>Beth</I>. Hij heeft mij gezet in duistere plaatsen, als degenen, die over lang dood zijn.
<TR><TD VALIGN=top>7<TD><I>Gimel</I>. Hij heeft mij toegemuurd, dat ik er niet uit gaan kan; Hij heeft mijn koperen boeien verzwaard.
<TR><TD VALIGN=top>8<TD><I>Gimel</I>. Ook wanneer ik roep en schreeuw, sluit Hij de <I>oren</I> <I>voor</I> mijn gebed.
<TR><TD VALIGN=top>9<TD><I>Gimel</I>. Hij heeft mij wegen toegemuurd met uitgehouwen stenen, Hij heeft mijn paden verkeerd.
<TR><TD VALIGN=top>10<TD><I>Daleth</I>. Hij is mij een loerende beer, een leeuw in verborgen plaatsen.
<TR><TD VALIGN=top>11<TD><I>Daleth</I>. Hij heeft mijn wegen afgewend; en Hij heeft mij in stukken gebroken; Hij heeft mij woest gemaakt.
<TR><TD VALIGN=top>12<TD><I>Daleth</I>. Hij heeft Zijn boog gespannen, en Hij heeft mij den pijl als ten doel gesteld.
<TR><TD VALIGN=top>13<TD><I>He</I>. Hij heeft Zijn pijlen in mijn nieren doen ingaan.
<TR><TD VALIGN=top>14<TD><I>He</I>. Ik ben al mijn volk tot belaching geworden, hun snarenspel den gansen dag.
<TR><TD VALIGN=top>15<TD><I>He</I>. Hij heeft mij met bitterheden verzadigd, Hij heeft mij met alsem dronken gemaakt.
<TR><TD VALIGN=top>16<TD><I>Vau</I>. Hij heeft mijn tanden met zandsteentjes verbrijzeld, Hij heeft mij in de as nedergedrukt.
<TR><TD VALIGN=top>17<TD><I>Vau</I>. En Gij hebt mijn ziel verre van den vrede verstoten, ik heb het goede vergeten.
<TR><TD VALIGN=top>18<TD><I>Vau</I>. Toen zeide ik: Mijn sterkte is vergaan, en mijn hoop van den HEERE.
<TR><TD VALIGN=top>19<TD><I>Zain</I>. Gedenk aan mijn ellende en aan mijn ballingschap, aan den alsem en galle.
<TR><TD VALIGN=top>20<TD><I>Zain</I>. Mijn ziel gedenkt er wel terdege aan, en zij bukt zich neder in mij.
<TR><TD VALIGN=top>21<TD><I>Zain</I>. Dit zal ik mij ter harte nemen, daarom zal ik hopen;
<TR><TD VALIGN=top>22<TD><I>Cheth</I>. Het zijn de goedertierenheden des HEEREN, dat wij niet vernield zijn, dat Zijn barmhartigheden geen einde hebben;
<TR><TD VALIGN=top>23<TD><I>Cheth</I>. Zij zijn allen morgen nieuw, Uw trouw is groot.
<TR><TD VALIGN=top>24<TD><I>Cheth</I>. De HEERE is mijn Deel, zegt mijn ziel, daarom zal ik op Hem hopen.
<TR><TD VALIGN=top>25<TD><I>Teth</I>. De HEERE is goed dengenen, die Hem verwachten, der ziele, die Hem zoekt.
<TR><TD VALIGN=top>26<TD><I>Teth</I>. Het is goed, dat men hope, en stille zij op het heil des HEEREN.
<TR><TD VALIGN=top>27<TD><I>Teth</I>. Het is goed voor een man, dat hij het juk in zijn jeugd draagt.
<TR><TD VALIGN=top>28<TD><I>Jod</I>. Hij zitte eenzaam, en zwijge stil, omdat Hij het hem opgelegd heeft.
<TR><TD VALIGN=top>29<TD><I>Jod</I>. Hij steke zijn mond in het stof, <I>zeggende</I>: Misschien is er verwachting.
<TR><TD VALIGN=top>30<TD><I>Jod</I>. Hij geve zijn wang dien, die hem slaat, hij worde zat van smaad.
<TR><TD VALIGN=top>31<TD><I>Caph</I>. Want de Heere zal niet verstoten in eeuwigheid.
<TR><TD VALIGN=top>32<TD><I>Caph</I>. Maar als Hij bedroefd heeft, zo zal Hij Zich ontfermen, naar de grootheid Zijner goedertierenheden.
<TR><TD VALIGN=top>33<TD><I>Caph</I>. Want Hij plaagt of bedroeft des mensenkinderen niet van harte.
<TR><TD VALIGN=top>34<TD><I>Lamed</I>. Dat men al de gevangenen der aarde onder Zijn voeten verbrijzelt;
<TR><TD VALIGN=top>35<TD><I>Lamed</I>. Dat men het recht eens mans buigt voor het aangezicht des Allerhoogsten;
<TR><TD VALIGN=top>36<TD><I>Lamed</I>. Dat men een mens verongelijkt in zijn twistzaak; zou het de Heere niet zien?
<TR><TD VALIGN=top>37<TD><I>Mem</I>. Wie zegt wat, hetwelk geschiedt, <I>zo</I> <I>het</I> de Heere niet beveelt?
<TR><TD VALIGN=top>38<TD><I>Mem</I>. Gaat niet uit den mond des Allerhoogsten het kwade en het goede?
<TR><TD VALIGN=top>39<TD><I>Mem</I>. Wat klaagt <I>dan</I> een levend mens? Een ieder <I>klage</I> vanwege zijn zonden.
<TR><TD VALIGN=top>40<TD><I>Nun</I>. Laat ons onze wegen onderzoeken en doorzoeken, en laat ons wederkeren tot den HEERE.
<TR><TD VALIGN=top>41<TD><I>Nun</I>. Laat ons onze harten opheffen, mitsgaders de handen, tot God in den hemel, <I>zeggende</I>:
<TR><TD VALIGN=top>42<TD><I>Nun</I>. Wij hebben overtreden, en wij zijn wederspannig geweest, <I>daarom</I> hebt Gij niet gespaard.
<TR><TD VALIGN=top>43<TD><I>Samech</I>. Gij hebt <I>ons</I> met toorn bedekt, en Gij hebt ons vervolgd; Gij hebt <I>ons</I> gedood, Gij hebt niet verschoond.
<TR><TD VALIGN=top>44<TD><I>Samech</I>. Gij hebt U met een wolk bedekt, zodat er geen gebed doorkwam.
<TR><TD VALIGN=top>45<TD><I>Samech</I>. Gij hebt ons <I>tot</I> een uitvaagsel en wegwerpsel gesteld, in het midden der volken.
<TR><TD VALIGN=top>46<TD><I>Pe</I>. Al onze vijanden hebben hun mond tegen ons opgesperd.
<TR><TD VALIGN=top>47<TD><I>Pe</I>. De vreze en de kuil zijn over ons gekomen, de verwoesting en de verbreking.
<TR><TD VALIGN=top>48<TD><I>Pe</I>. <I>Met</I> waterbeken loopt mijn oog neder, vanwege de breuk der dochter mijns volks.
<TR><TD VALIGN=top>49<TD><I>Ain</I>. Mijn oog vliet, en kan niet ophouden, omdat er geen rust is;
<TR><TD VALIGN=top>50<TD><I>Ain</I>. Totdat <I>het</I> de HEERE van den hemel aanschouwe, en <I>het</I> zie.
<TR><TD VALIGN=top>51<TD><I>Ain</I>. Mijn oog doet mijn ziele <I>moeite</I> aan, vanwege al de dochteren mijner stad.
<TR><TD VALIGN=top>52<TD><I>Tsade</I>. Die mijn vijanden zijn zonder oorzaak, hebben mij als een vogeltje dapperlijk gejaagd.
<TR><TD VALIGN=top>53<TD><I>Tsade</I>. Zij hebben mijn leven in een kuil uitgeroeid, en zij hebben een steen op mij geworpen.
<TR><TD VALIGN=top>54<TD><I>Tsade</I>. De wateren zwommen over mijn hoofd; ik zeide: Ik ben afgesneden!
<TR><TD VALIGN=top>55<TD><I>Koph</I>. HEERE! Ik heb Uw Naam aangeroepen uit den ondersten kuil.
<TR><TD VALIGN=top>56<TD><I>Koph</I>. Gij hebt mijn stem gehoord, verberg Uw oor niet voor mijn zuchten, voor mijn roepen.
<TR><TD VALIGN=top>57<TD><I>Koph</I>. Gij hebt U genaderd ten dage, als ik U aanriep; Gij hebt gezegd: Vrees niet!
<TR><TD VALIGN=top>58<TD><I>Resch</I>. Heere! Gij hebt de twistzaken mijner ziel getwist, Gij hebt mijn leven verlost.
<TR><TD VALIGN=top>59<TD><I>Resch</I>. Heere! Gij hebt gezien de verkeerdheid, die men mij aangedaan heeft, oordeel mijn rechtzaak.
<TR><TD VALIGN=top>60<TD><I>Resch</I>. Gij hebt al hun wraak gezien, al hun gedachten tegen mij.
<TR><TD VALIGN=top>61<TD><I>Schin</I>. HEERE! Gij hebt hun smaden gehoord, <I>en</I> al hun gedachten tegen mij;
<TR><TD VALIGN=top>62<TD><I>Schin</I>. De lippen dergenen, die tegen mij opstaan, en hun dichten tegen mij den gansen dag.
<TR><TD VALIGN=top>63<TD><I>Schin</I>. Aanschouw hun zitten en opstaan; ik ben hun snarenspel.
<TR><TD VALIGN=top>64<TD><I>Thau</I>. HEERE! geef hun weder die vergelding, naar het werk hunner handen.
<TR><TD VALIGN=top>65<TD><I>Thau</I>. Geef hun een deksel des harten; Uw vloek zij over hen!
<TR><TD VALIGN=top>66<TD><I>Thau</I>. Vervolg ze met toorn, en verdelg ze van onder den hemel des HEEREN.
<TR><TH COLSPAN=2>
</TABLE>
<BR>
<HR>
<A HREF="kl2.htm" TARGET="bijbeltekst">[Vorig hoofdstuk]</A><A HREF="kl4.htm" TARGET="bijbeltekst">[Volgend hoofdstuk]</A><BR>
</BODY>
</HTML>
