<HTML>
<HEAD>
<TITLE>
Ezechi&#235l 33
</TITLE>
</HEAD>
<BODY BGCOLOR="#FFFFFF">
<A HREF=ez1.htm TARGET="bijbeltekst">1</A>
<A HREF=ez2.htm TARGET="bijbeltekst">2</A>
<A HREF=ez3.htm TARGET="bijbeltekst">3</A>
<A HREF=ez4.htm TARGET="bijbeltekst">4</A>
<A HREF=ez5.htm TARGET="bijbeltekst">5</A>
<A HREF=ez6.htm TARGET="bijbeltekst">6</A>
<A HREF=ez7.htm TARGET="bijbeltekst">7</A>
<A HREF=ez8.htm TARGET="bijbeltekst">8</A>
<A HREF=ez9.htm TARGET="bijbeltekst">9</A>
<A HREF=ez10.htm TARGET="bijbeltekst">10</A>
<A HREF=ez11.htm TARGET="bijbeltekst">11</A>
<A HREF=ez12.htm TARGET="bijbeltekst">12</A>
<A HREF=ez13.htm TARGET="bijbeltekst">13</A>
<A HREF=ez14.htm TARGET="bijbeltekst">14</A>
<A HREF=ez15.htm TARGET="bijbeltekst">15</A>
<A HREF=ez16.htm TARGET="bijbeltekst">16</A>
<A HREF=ez17.htm TARGET="bijbeltekst">17</A>
<A HREF=ez18.htm TARGET="bijbeltekst">18</A>
<A HREF=ez19.htm TARGET="bijbeltekst">19</A>
<A HREF=ez20.htm TARGET="bijbeltekst">20</A>
<A HREF=ez21.htm TARGET="bijbeltekst">21</A>
<A HREF=ez22.htm TARGET="bijbeltekst">22</A>
<A HREF=ez23.htm TARGET="bijbeltekst">23</A>
<A HREF=ez24.htm TARGET="bijbeltekst">24</A>
<A HREF=ez25.htm TARGET="bijbeltekst">25</A>
<A HREF=ez26.htm TARGET="bijbeltekst">26</A>
<A HREF=ez27.htm TARGET="bijbeltekst">27</A>
<A HREF=ez28.htm TARGET="bijbeltekst">28</A>
<A HREF=ez29.htm TARGET="bijbeltekst">29</A>
<A HREF=ez30.htm TARGET="bijbeltekst">30</A>
<A HREF=ez31.htm TARGET="bijbeltekst">31</A>
<A HREF=ez32.htm TARGET="bijbeltekst">32</A>
33
<A HREF=ez34.htm TARGET="bijbeltekst">34</A>
<A HREF=ez35.htm TARGET="bijbeltekst">35</A>
<A HREF=ez36.htm TARGET="bijbeltekst">36</A>
<A HREF=ez37.htm TARGET="bijbeltekst">37</A>
<A HREF=ez38.htm TARGET="bijbeltekst">38</A>
<A HREF=ez39.htm TARGET="bijbeltekst">39</A>
<A HREF=ez40.htm TARGET="bijbeltekst">40</A>
<A HREF=ez41.htm TARGET="bijbeltekst">41</A>
<A HREF=ez42.htm TARGET="bijbeltekst">42</A>
<A HREF=ez43.htm TARGET="bijbeltekst">43</A>
<A HREF=ez44.htm TARGET="bijbeltekst">44</A>
<A HREF=ez45.htm TARGET="bijbeltekst">45</A>
<A HREF=ez46.htm TARGET="bijbeltekst">46</A>
<A HREF=ez47.htm TARGET="bijbeltekst">47</A>
<A HREF=ez48.htm TARGET="bijbeltekst">48</A>
<BR><HR><BR>
<TABLE>
<TR><TH COLSPAN=2>Ezechi&#235l 33
<TR><TH COLSPAN=2>
<TR><TD VALIGN=top>1<TD>En des HEEREN woord geschiedde tot mij, zeggende:
<TR><TD VALIGN=top>2<TD>Mensenkind! spreek tot de kinderen uws volks, en zeg tot hen: Wanneer Ik het zwaard over enig land breng, en het volk des lands een man uit hun einden nemen, en dien voor zich tot een wachter stellen;
<TR><TD VALIGN=top>3<TD>En hij het zwaard ziet komen over het land, en blaast met de bazuin, en waarschuwt het volk;
<TR><TD VALIGN=top>4<TD>En een, die het geluid der bazuin hoort, <I>wel</I> hoort, maar zich niet laat waarschuwen; en het zwaard komt, en neemt hem weg, diens bloed is op zijn hoofd.
<TR><TD VALIGN=top>5<TD>Hij hoorde het geluid der bazuin, maar liet zich niet waarschuwen, zijn bloed is op hem; maar hij, die zich laat waarschuwen, behoudt zijn ziel.
<TR><TD VALIGN=top>6<TD>Wanneer daarentegen de wachter het zwaard ziet komen, en blaast niet met de bazuin, zodat het volk niet is gewaarschuwd; en het zwaard komt, en neemt een ziel uit hen weg; die is <I>wel</I> in zijn ongerechtigheid weggenomen, maar zijn bloed zal Ik van des hand des wachters eisen.
<TR><TD VALIGN=top>7<TD>Gij nu, o mensenkind! Ik heb u tot een wachter gesteld over het huis Israels; zo zult gij het woord uit Mijn mond horen, en hen van Mijnentwege waarschuwen.
<TR><TD VALIGN=top>8<TD>Als Ik tot den goddeloze zeg: O goddeloze, gij zult den dood sterven! en gij spreekt niet, om den goddeloze van zijn weg af te manen; die goddeloze zal in zijn ongerechtigheid sterven, maar zijn bloed zal Ik van uw hand eisen.
<TR><TD VALIGN=top>9<TD>Maar als gij den goddeloze van zijn weg afmaant, dat hij zich van dien bekere, en hij zich van zijn weg niet bekeert, zo zal hij in zijn ongerechtigheid sterven; maar gij hebt uw ziel bevrijd.
<TR><TD VALIGN=top>10<TD>Daarom, gij mensenkind! zeg tot het huis Israels: Gijlieden spreekt aldus, zeggende: Dewijl onze overtredingen en onze zonden op ons zijn, en wij in dezelve versmachten, hoe zouden wij dan leven?
<TR><TD VALIGN=top>11<TD>Zeg tot hen: <I>Zo</I> <I>waarachtig</I> <I>als</I> Ik leef, spreekt de Heere HEERE, zo Ik lust heb in den dood des goddelozen! maar daarin <I>heb</I> <I>Ik</I> <I>lust</I>, dat de goddeloze zich bekere van zijn weg en leve. Bekeert u, bekeert u van uw boze wegen, want waarom zoudt gij sterven, o huis Israels?
<TR><TD VALIGN=top>12<TD>Gij dan, o mensenkind! zeg tot de kinderen uws volks: De gerechtigheid des rechtvaardigen zal hem niet redden ten dage zijner overtreding; en aangaande de goddeloosheid des goddelozen, hij zal om dezelve niet vallen, ten dage als hij zich van zijn goddeloosheid bekeert; en de rechtvaardige zal niet kunnen leven door dezelve <I>zijn</I> <I>gerechtigheid</I>, ten dage als hij zondigt.
<TR><TD VALIGN=top>13<TD>Als Ik tot den rechtvaardige zeg, dat hij zekerlijk leven zal, en hij op zijn gerechtigheid vertrouwt, en onrecht doet, zo zullen al zijn gerechtigheden niet gedacht worden, maar in zijn onrecht, dat hij doet, daarin zal hij sterven.
<TR><TD VALIGN=top>14<TD>Als Ik ook tot den goddeloze zeg: Gij zult den dood sterven! en hij zich van zijn zonde bekeert, en recht en gerechtigheid doet;
<TR><TD VALIGN=top>15<TD>Geeft de goddeloze het pand weder, betaalt hij het geroofde, wandelt hij in de inzettingen des levens, zodat hij geen onrecht doet; hij zal zekerlijk leven, hij zal niet sterven.
<TR><TD VALIGN=top>16<TD>Al zijn zonden, die hij gezondigd heeft, zullen hem niet gedacht worden; hij heeft recht en gerechtigheid gedaan, hij zal zekerlijk leven.
<TR><TD VALIGN=top>17<TD>Nog zeggen de kinderen uws volks: De weg des Heeren is niet recht; daar toch hun eigen weg niet recht is.
<TR><TD VALIGN=top>18<TD>Als de rechtvaardige afkeert van zijn gerechtigheid, en doet onrecht, zo zal hij daarin sterven.
<TR><TD VALIGN=top>19<TD>En als de goddeloze zich bekeert van zijn goddeloosheid, en doet recht en gerechtigheid, zo zal hij daarin leven.
<TR><TD VALIGN=top>20<TD>Nog zegt gij: De weg des Heeren is niet recht; Ik zal ulieden richten, een ieder naar zijn wegen, o huis Israels!
<TR><TD VALIGN=top>21<TD>En het geschiedde in het twaalfde jaar onzer gevankelijke wegvoering, in de tiende <I>maand</I>, op den vijfden der maand, <I>dat</I> <I>er</I> een tot mij kwam, die van Jeruzalem ontkomen was, zeggende: De stad is geslagen.
<TR><TD VALIGN=top>22<TD>Nu was de hand des HEEREN op mij geweest des avonds, eer die ontkomene kwam, en had mijn mond opengedaan, totdat hij des morgens tot mij kwam. Alzo werd mijn mond opengedaan, en ik was niet meer stom.
<TR><TD VALIGN=top>23<TD>Toen geschiedde des HEEREN woord tot mij, zeggende:
<TR><TD VALIGN=top>24<TD>Mensenkind! de inwoners van die woeste plaatsen in het land Israels spreken, zeggende: Abraham was een enig <I>man</I>, en bezat dit land erfelijk; maar onzer zijn velen; het land is ons gegeven tot een erfelijke bezitting.
<TR><TD VALIGN=top>25<TD>Daarom zeg tot hen: Zo zegt de Heere HEERE: Gij eet <I>vlees</I> met het bloed, en heft uw ogen op tot uw drekgoden, en vergiet bloed; en zoudt gij het land erfelijk bezitten?
<TR><TD VALIGN=top>26<TD>Gij staat op ulieder zwaard; gij doet gruwel, en verontreinigt, een ieder de huisvrouw zijns naasten; en zoudt gij het land erfelijk bezitten?
<TR><TD VALIGN=top>27<TD>Alzo zult gij tot hen zeggen: De Heere HEERE zegt alzo: <I>Zo</I> <I>waarachtig</I> <I>als</I> Ik leef, indien niet, die in die woeste plaatsen zijn, door het zwaard zullen vallen, en <I>zo</I> Ik <I>niet</I> dien, die in het open veld is, het wild gedierte overgeve, dat het hem vrete, en die in de vestingen en in de spelonken zijn, door de pestilentie zullen sterven!
<TR><TD VALIGN=top>28<TD>Want Ik zal het land <I>tot</I> een verwoesting en een schrik stellen, en de hovaardij zijner sterkte zal ophouden; en de bergen Israels zullen woest zijn, dat er niemand overga.
<TR><TD VALIGN=top>29<TD>Dan zullen zij weten, dat Ik de HEERE ben, als Ik het land <I>tot</I> een verwoesting en een schrik zal gesteld hebben, om al hun gruwelen, die zij gedaan hebben.
<TR><TD VALIGN=top>30<TD>En gij, o mensenkind! de kinderen uws volks spreken steeds van u bij de wanden en in de deuren der huizen; en de een spreekt met den ander, een iegelijk met zijn broeder, zeggende: Komt toch en hoort, wat het woord zij, dat van den HEERE voortkomt.
<TR><TD VALIGN=top>31<TD>En zij komen tot u, gelijk het volk pleegt te komen, en zitten voor uw aangezicht <I>als</I> Mijn volk, en horen uw woorden, maar zij doen ze niet; want zij maken liefkozingen met hun mond, <I>maar</I> hun hart wandelt hun gierigheid na.
<TR><TD VALIGN=top>32<TD>En ziet, gij zijt hun als een lied der minnen, <I>als</I> een, die schoon van stem is, of die wel speelt; daarom horen zij uw woorden, maar zij doen ze niet.
<TR><TD VALIGN=top>33<TD>Maar als dat komt (zie, het zal komen!) dan zullen zij weten, dat er een profeet in het midden van hen geweest is.
<TR><TH COLSPAN=2>
</TABLE>
<BR>
<HR>
<A HREF="ez32.htm" TARGET="bijbeltekst">[Vorig hoofdstuk]</A><A HREF="ez34.htm" TARGET="bijbeltekst">[Volgend hoofdstuk]</A><BR>
</BODY>
</HTML>
