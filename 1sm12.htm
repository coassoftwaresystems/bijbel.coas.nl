<HTML>
<HEAD>
<TITLE>
1 Samu&#235l 12
</TITLE>
</HEAD>
<BODY BGCOLOR="#FFFFFF">
<A HREF=1sm1.htm TARGET="bijbeltekst">1</A>
<A HREF=1sm2.htm TARGET="bijbeltekst">2</A>
<A HREF=1sm3.htm TARGET="bijbeltekst">3</A>
<A HREF=1sm4.htm TARGET="bijbeltekst">4</A>
<A HREF=1sm5.htm TARGET="bijbeltekst">5</A>
<A HREF=1sm6.htm TARGET="bijbeltekst">6</A>
<A HREF=1sm7.htm TARGET="bijbeltekst">7</A>
<A HREF=1sm8.htm TARGET="bijbeltekst">8</A>
<A HREF=1sm9.htm TARGET="bijbeltekst">9</A>
<A HREF=1sm10.htm TARGET="bijbeltekst">10</A>
<A HREF=1sm11.htm TARGET="bijbeltekst">11</A>
12
<A HREF=1sm13.htm TARGET="bijbeltekst">13</A>
<A HREF=1sm14.htm TARGET="bijbeltekst">14</A>
<A HREF=1sm15.htm TARGET="bijbeltekst">15</A>
<A HREF=1sm16.htm TARGET="bijbeltekst">16</A>
<A HREF=1sm17.htm TARGET="bijbeltekst">17</A>
<A HREF=1sm18.htm TARGET="bijbeltekst">18</A>
<A HREF=1sm19.htm TARGET="bijbeltekst">19</A>
<A HREF=1sm20.htm TARGET="bijbeltekst">20</A>
<A HREF=1sm21.htm TARGET="bijbeltekst">21</A>
<A HREF=1sm22.htm TARGET="bijbeltekst">22</A>
<A HREF=1sm23.htm TARGET="bijbeltekst">23</A>
<A HREF=1sm24.htm TARGET="bijbeltekst">24</A>
<A HREF=1sm25.htm TARGET="bijbeltekst">25</A>
<A HREF=1sm26.htm TARGET="bijbeltekst">26</A>
<A HREF=1sm27.htm TARGET="bijbeltekst">27</A>
<A HREF=1sm28.htm TARGET="bijbeltekst">28</A>
<A HREF=1sm29.htm TARGET="bijbeltekst">29</A>
<A HREF=1sm30.htm TARGET="bijbeltekst">30</A>
<A HREF=1sm31.htm TARGET="bijbeltekst">31</A>
<BR><HR><BR>
<TABLE>
<TR><TH COLSPAN=2>1 Samu&#235l 12
<TR><TH COLSPAN=2>
<TR><TD VALIGN=top>1<TD>Toen zeide Samuel tot gans Israel: Ziet, ik heb naar ulieder stem gehoord in alles, wat gij mij gezegd hebt, en ik heb een koning over u gezet.
<TR><TD VALIGN=top>2<TD>En nu, ziet, daar trekt de koning voor uw aangezicht heen, en ik ben oud en grijs geworden, en ziet, mijn zonen zijn bij ulieden; en ik heb voor uw aangezichten gewandeld van mijn jeugd af tot dezen dag toe.
<TR><TD VALIGN=top>3<TD>Ziet, <I>hier</I> ben ik, betuigt tegen mij, voor den HEERE, en voor Zijn gezalfde, wiens os ik genomen heb, en wiens ezel ik genomen heb, en wien ik verongelijkt heb, wien ik onderdrukt heb, en van wiens hand ik een geschenk genomen heb, dat ik mijn ogen van hem zou verborgen hebben; zo zal ik het ulieden wedergeven.
<TR><TD VALIGN=top>4<TD>Toen zeiden zij: Gij hebt ons niet verongelijkt, en gij hebt ons niet onderdrukt, en gij hebt van niemands hand iets genomen.
<TR><TD VALIGN=top>5<TD>Toen zeide hij tot hen: De HEERE zij een Getuige tegen ulieden, en Zijn gezalfde zij te dezen dage getuige, dat gij in mijn hand niets gevonden hebt! En <I>het</I> <I>volk</I> zeide: Hij zij Getuige!
<TR><TD VALIGN=top>6<TD>Verder zeide Samuel tot het volk: Het is de HEERE, Die Mozes en Aaron gemaakt heeft, en Die uw vaders uit Egypteland opgebracht heeft.
<TR><TD VALIGN=top>7<TD>En nu, stelt u <I>hier</I>, dat ik met ulieden rechte, voor het aangezicht des HEEREN, over al de gerechtigheden des HEEREN, die Hij aan u en aan uw vaderen gedaan heeft.
<TR><TD VALIGN=top>8<TD>Nadat Jakob in Egypte gekomen was, zo riepen uw vaders tot den HEERE; en de HEERE zond Mozes en Aaron, en zij leidden uw vaders uit Egypte, en deden hen aan deze plaats wonen.
<TR><TD VALIGN=top>9<TD>Maar zij vergaten den HEERE, hun God; zo verkocht Hij hen in de hand van Sisera, den krijgsoverste, te Hazor, en in de hand der Filistijnen, en in de hand van den koning der Moabieten, die tegen hen streden.
<TR><TD VALIGN=top>10<TD>En zij riepen tot den HEERE, en zeiden: Wij hebben gezondigd, dewijl wij den HEERE verlaten, en de Baals en Astharoths gediend hebben; en nu, ruk ons uit de hand onzer vijanden, en wij zullen U dienen.
<TR><TD VALIGN=top>11<TD>En de HEERE zond Jerubbaal, en Bedan, en Jeftha, en Samuel, en Hij rukte u uit de hand uwer vijanden rondom, alzo dat gij zeker woondet.
<TR><TD VALIGN=top>12<TD>Als gij nu zaagt, dat Nahas, de koning van de kinderen Ammons, tegen u kwam, zo zeidet gij tot mij: Neen, maar een koning zal over ons regeren; zo toch de HEERE, uw God, uw Koning was.
<TR><TD VALIGN=top>13<TD>En nu, ziet daar den koning, dien gij verkoren hebt, dien gij begeerd hebt; en ziet, de HEERE heeft een koning over ulieden gezet.
<TR><TD VALIGN=top>14<TD>Zo gij den HEERE zult vrezen, en Hem dienen, en naar Zijn stem horen, en den mond des HEEREN niet wederspannig zijt, zo zult gijlieden, zowel gij als de koning, die over u regeren zal, achter den HEERE, uw God, zijn.
<TR><TD VALIGN=top>15<TD>Doch zo gij naar de stem des HEEREN niet zult horen, maar den mond des HEEREN wederspannig zijn, zo zal de hand des HEEREN, tegen u zijn, als tegen uw vaders.
<TR><TD VALIGN=top>16<TD>Ook stelt u nu <I>hier</I>, en ziet die grote zaak, die de HEERE voor uw ogen doen zal.
<TR><TD VALIGN=top>17<TD>Is het niet vandaag de tarweoogst? Ik zal tot den HEERE roepen, en Hij zal donder en regen geven; zo weet dan, en ziet, dat uw kwaad groot is, dat gij voor de ogen des HEEREN gedaan hebt, dat gij een koning voor u begeerd hebt.
<TR><TD VALIGN=top>18<TD>Toen Samuel den HEERE aanriep, zo gaf de HEERE donder en regen te dien dage; daarom vreesde al het volk zeer den HEERE en Samuel.
<TR><TD VALIGN=top>19<TD>En al het volk zeide tot Samuel: Bid voor uw knechten den HEERE, uw God, dat wij niet sterven; want boven al onze zonden hebben wij dit kwaad daartoe gedaan, dat wij voor ons een kong begeerd hebben.
<TR><TD VALIGN=top>20<TD>Toen zeide Samuel tot het volk: Vreest niet, gij hebt al dit kwaad gedaan; doch wijkt niet van achter den HEERE af, maar dient den HEERE met uw ganse hart.
<TR><TD VALIGN=top>21<TD>En wijkt niet af; want gij zoudt de ijdelheden na <I>volgen</I>, die niet bevorderlijk zijn, noch verlossen, want zij zijn ijdelheden.
<TR><TD VALIGN=top>22<TD>Want de HEERE zal Zijn volk niet verlaten, om Zijns groten Naams wil, dewijl het den HEERE beliefd heeft, ulieden Zich tot een volk te maken.
<TR><TD VALIGN=top>23<TD>Wat ook mij aangaat, het zij verre van mij, dat ik tegen den HEERE zou zondigen, dat ik zou aflaten voor ulieden te bidden; maar ik zal u den goeden en rechten weg leren.
<TR><TD VALIGN=top>24<TD>Vreest slechts den HEERE, en dient Hem trouwelijk met uw ganse hart; want ziet, hoe grote dingen Hij bij ulieden gedaan heeft!
<TR><TD VALIGN=top>25<TD>Maar indien gij voortaan kwaad doet, zo zult gijlieden, als ook uw koning, omkomen.
<TR><TH COLSPAN=2>
</TABLE>
<BR>
<HR>
<A HREF="1sm11.htm" TARGET="bijbeltekst">[Vorig hoofdstuk]</A><A HREF="1sm13.htm" TARGET="bijbeltekst">[Volgend hoofdstuk]</A><BR>
</BODY>
</HTML>
