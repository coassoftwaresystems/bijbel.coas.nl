<HTML>
<HEAD>
<TITLE>
Romeinen 15
</TITLE>
</HEAD>
<BODY BGCOLOR="#FFFFFF">
<A HREF=rm1.htm TARGET="bijbeltekst">1</A>
<A HREF=rm2.htm TARGET="bijbeltekst">2</A>
<A HREF=rm3.htm TARGET="bijbeltekst">3</A>
<A HREF=rm4.htm TARGET="bijbeltekst">4</A>
<A HREF=rm5.htm TARGET="bijbeltekst">5</A>
<A HREF=rm6.htm TARGET="bijbeltekst">6</A>
<A HREF=rm7.htm TARGET="bijbeltekst">7</A>
<A HREF=rm8.htm TARGET="bijbeltekst">8</A>
<A HREF=rm9.htm TARGET="bijbeltekst">9</A>
<A HREF=rm10.htm TARGET="bijbeltekst">10</A>
<A HREF=rm11.htm TARGET="bijbeltekst">11</A>
<A HREF=rm12.htm TARGET="bijbeltekst">12</A>
<A HREF=rm13.htm TARGET="bijbeltekst">13</A>
<A HREF=rm14.htm TARGET="bijbeltekst">14</A>
15
<A HREF=rm16.htm TARGET="bijbeltekst">16</A>
<BR><HR><BR>
<TABLE>
<TR><TH COLSPAN=2>Romeinen 15
<TR><TH COLSPAN=2>
<TR><TD VALIGN=top>1<TD>Maar wij, die sterk zijn, zijn schuldig de zwakheden der onsterken te dragen, en niet onszelven te behagen.
<TR><TD VALIGN=top>2<TD>Dat dan een iegelijk van ons <I>zijn</I> naaste behage ten goede, tot stichting.
<TR><TD VALIGN=top>3<TD>Want ook Christus heeft Zichzelven niet behaagd, maar gelijk geschreven is: De smadingen dergenen, die U smaden, zijn op Mij gevallen.
<TR><TD VALIGN=top>4<TD>Want al wat te voren geschreven is, dat is tot onze lering te voren geschreven, opdat wij, door lijdzaamheid en vertroosting der Schriften, hoop hebben zouden.
<TR><TD VALIGN=top>5<TD>Doch de God der lijdzaamheid en der vertroosting geve u, dat gij eensgezind zijt onder elkander naar Christus Jezus;
<TR><TD VALIGN=top>6<TD>Opdat gij eendrachtelijk, met een mond, moogt verheerlijken den God en Vader van onzen Heere Jezus Christus.
<TR><TD VALIGN=top>7<TD>Daarom neemt elkander aan, gelijk ook Christus ons aangenomen heeft, tot de heerlijkheid Gods.
<TR><TD VALIGN=top>8<TD>En ik zeg, dat Jezus Christus een dienaar geworden is der besnijdenis, vanwege de waarheid Gods, opdat Hij bevestigen zou de beloftenissen der vaderen;
<TR><TD VALIGN=top>9<TD>En de heidenen God vanwege de barmhartigheid zouden verheerlijken; gelijk geschreven is: Daarom zal ik U belijden onder de heidenen, en Uw Naam lofzingen.
<TR><TD VALIGN=top>10<TD>En wederom zegt Hij: Weest vrolijk, gij heidenen met Zijn volk!
<TR><TD VALIGN=top>11<TD>En wederom: Looft den Heere, al gij heidenen, en prijst Hem, al gij volken!
<TR><TD VALIGN=top>12<TD>En wederom zegt Jesaja: Er zal zijn de wortel van Jessai, en Die opstaat, om over de heidenen te gebieden; op Hem zullen de heidenen hopen.
<TR><TD VALIGN=top>13<TD>De God nu der hoop vervulle ulieden met alle blijdschap en vrede in het geloven, opdat gij overvloedig moogt zijn in de hoop, door de kracht des Heiligen Geestes.
<TR><TD VALIGN=top>14<TD>Doch, mijn broeders, ook ik zelf ben verzekerd van u, dat gij ook zelven vol zijt van goedheid, vervuld met alle kennis, machtig om ook elkander te vermanen.
<TR><TD VALIGN=top>15<TD>Maar ik heb u eensdeels te stoutelijker geschreven, broeders, u als wederom <I>dit</I> indachtig makende, om de genade, die mij van God gegeven is;
<TR><TD VALIGN=top>16<TD>Opdat ik een dienaar van Jezus Christus zij onder de heidenen, het Evangelie van God bedienende, opdat de offerande der heidenen aangenaam worde, geheiligd door den Heiligen Geest.
<TR><TD VALIGN=top>17<TD>Zo heb ik dan roem in Christus Jezus in die dingen, die God aangaan.
<TR><TD VALIGN=top>18<TD>Want ik zou niet durven iets zeggen, hetwelk Christus door mij niet gewrocht heeft, tot gehoorzaamheid der heidenen, met woorden en werken;
<TR><TD VALIGN=top>19<TD>Door kracht van tekenen en wonderheden, <I>en</I> door de kracht van den Geest Gods, zodat ik, van Jeruzalem af, en rondom, tot Illyrikum toe, het Evangelie van Christus vervuld heb.
<TR><TD VALIGN=top>20<TD>En alzo zeer begerig geweest ben om het Evangelie te verkondigen, niet waar Christus genoemd was, opdat ik niet op eens anders fondament zou bouwen;
<TR><TD VALIGN=top>21<TD>Maar gelijk geschreven is: Denwelken van Hem niet was geboodschapt, die zullen het zien; en dewelke het niet gehoord hebben, die zullen het verstaan.
<TR><TD VALIGN=top>22<TD>Waarom ik ook menigmaal verhinderd geweest ben tot u te komen.
<TR><TD VALIGN=top>23<TD>Maar nu geen plaats meer hebbende in deze gewesten, en van over vele jaren groot verlangen hebbende, om tot u te komen,
<TR><TD VALIGN=top>24<TD>Zo zal ik, wanneer ik naar Spanje reis, tot u komen; want ik hoop in het doorreizen u te zien, en van u derwaarts geleid te worden, als ik eerst van ulieder <I>tegenwoordigheid</I> eensdeels verzadigd zal zijn.
<TR><TD VALIGN=top>25<TD>Maar nu reis ik naar Jeruzalem, dienende de heiligen.
<TR><TD VALIGN=top>26<TD>Want het heeft <I>dien</I> <I>van</I> Macedonie en Achaje goed gedacht een gemene handreiking te doen aan de armen onder de heiligen, die te Jeruzalem zijn.
<TR><TD VALIGN=top>27<TD>Want het heeft hun <I>zo</I> goed gedacht; ook zijn zij hun schuldenaars; want indien de heidenen hunner geestelijke <I>goederen</I> deelachtig zijn geworden, zo zijn zij ook schuldig hen van lichamelijke <I>goederen</I> te dienen.
<TR><TD VALIGN=top>28<TD>Als ik dan dit volbracht, en hun deze vrucht verzegeld zal hebben, zo zal ik door ulieder <I>stad</I> naar Spanje afkomen.
<TR><TD VALIGN=top>29<TD>En ik weet, dat ik, tot u komende, met vollen zegen des Evangelies van Christus komen zal.
<TR><TD VALIGN=top>30<TD>En ik bid u, broeders, door onzen Heere Jezus Christus, en door de liefde des Geestes, dat gij met mij strijdt in de gebeden tot God voor mij;
<TR><TD VALIGN=top>31<TD>Opdat ik mag bevrijd worden van de ongehoorzamen in Judea, en dat deze mijn dienst, dien <I>ik</I> aan Jeruzalem <I>doe</I>, aangenaam zij den heiligen;
<TR><TD VALIGN=top>32<TD>Opdat ik met blijdschap, door den wil van God, tot u mag komen, en met u verkwikt worden.
<TR><TD VALIGN=top>33<TD>En de God des vredes zij met u allen. Amen.
<TR><TH COLSPAN=2>
</TABLE>
<BR>
<HR>
<A HREF="rm14.htm" TARGET="bijbeltekst">[Vorig hoofdstuk]</A><A HREF="rm16.htm" TARGET="bijbeltekst">[Volgend hoofdstuk]</A><BR>
</BODY>
</HTML>
