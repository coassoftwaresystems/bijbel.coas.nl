<HTML>
<HEAD>
<TITLE>
2 Kronieken 7
</TITLE>
</HEAD>
<BODY BGCOLOR="#FFFFFF">
<A HREF=2kr1.htm TARGET="bijbeltekst">1</A>
<A HREF=2kr2.htm TARGET="bijbeltekst">2</A>
<A HREF=2kr3.htm TARGET="bijbeltekst">3</A>
<A HREF=2kr4.htm TARGET="bijbeltekst">4</A>
<A HREF=2kr5.htm TARGET="bijbeltekst">5</A>
<A HREF=2kr6.htm TARGET="bijbeltekst">6</A>
7
<A HREF=2kr8.htm TARGET="bijbeltekst">8</A>
<A HREF=2kr9.htm TARGET="bijbeltekst">9</A>
<A HREF=2kr10.htm TARGET="bijbeltekst">10</A>
<A HREF=2kr11.htm TARGET="bijbeltekst">11</A>
<A HREF=2kr12.htm TARGET="bijbeltekst">12</A>
<A HREF=2kr13.htm TARGET="bijbeltekst">13</A>
<A HREF=2kr14.htm TARGET="bijbeltekst">14</A>
<A HREF=2kr15.htm TARGET="bijbeltekst">15</A>
<A HREF=2kr16.htm TARGET="bijbeltekst">16</A>
<A HREF=2kr17.htm TARGET="bijbeltekst">17</A>
<A HREF=2kr18.htm TARGET="bijbeltekst">18</A>
<A HREF=2kr19.htm TARGET="bijbeltekst">19</A>
<A HREF=2kr20.htm TARGET="bijbeltekst">20</A>
<A HREF=2kr21.htm TARGET="bijbeltekst">21</A>
<A HREF=2kr22.htm TARGET="bijbeltekst">22</A>
<A HREF=2kr23.htm TARGET="bijbeltekst">23</A>
<A HREF=2kr24.htm TARGET="bijbeltekst">24</A>
<A HREF=2kr25.htm TARGET="bijbeltekst">25</A>
<A HREF=2kr26.htm TARGET="bijbeltekst">26</A>
<A HREF=2kr27.htm TARGET="bijbeltekst">27</A>
<A HREF=2kr28.htm TARGET="bijbeltekst">28</A>
<A HREF=2kr29.htm TARGET="bijbeltekst">29</A>
<A HREF=2kr30.htm TARGET="bijbeltekst">30</A>
<A HREF=2kr31.htm TARGET="bijbeltekst">31</A>
<A HREF=2kr32.htm TARGET="bijbeltekst">32</A>
<A HREF=2kr33.htm TARGET="bijbeltekst">33</A>
<A HREF=2kr34.htm TARGET="bijbeltekst">34</A>
<A HREF=2kr35.htm TARGET="bijbeltekst">35</A>
<A HREF=2kr36.htm TARGET="bijbeltekst">36</A>
<BR><HR><BR>
<TABLE>
<TR><TH COLSPAN=2>2 Kronieken 7
<TR><TH COLSPAN=2>
<TR><TD VALIGN=top>1<TD>Als nu Salomo voleind had te bidden, zo daalde het vuur van den hemel, en verteerde het brandoffer en de slachtofferen; en de heerlijkheid des HEEREN vervulde het huis.
<TR><TD VALIGN=top>2<TD>En de priesters konden niet ingaan in het huis des HEEREN; want de heerlijkheid des HEEREN had het huis des HEEREN vervuld.
<TR><TD VALIGN=top>3<TD>En als al de kinderen Israels dat vuur zagen afdalen, en de heerlijkheid des HEEREN over het huis, zo bukten zij met hun aangezichten ter aarde op den vloer, en aanbaden en loofden den HEERE, dat Hij goedig is, dat Zijn weldadigheid is tot in eeuwigheid.
<TR><TD VALIGN=top>4<TD>De koning nu en al het volk offerden slachtofferen voor het aangezicht des HEEREN.
<TR><TD VALIGN=top>5<TD>En de koning Salomo offerde slachtofferen van runderen, twee en twintig duizend, en van schapen, honderd en twintig duizend. Alzo hebben de koning en het ganse volk het huis Gods ingewijd.
<TR><TD VALIGN=top>6<TD>Ook stonden de priesters in hun wachten, en de Levieten met de muzikale instrumenten des HEEREN, die de koning David gemaakt had, om den HEERE te loven, dat Zijn weldadigheid is in eeuwigheid, als David door hun dienst <I>Hem</I> prees; en de priesters trompetten tegen hen over, en gans Israel stond.
<TR><TD VALIGN=top>7<TD>En Salomo heiligde het middelste des voorhofs, hetwelk voor het huis des HEEREN was, dewijl hij daar de brandofferen en het vette der dankofferen bereid had; want het koperen altaar, dat Salomo gemaakt had, kon het brandoffer, en het spijsoffer, en het vette niet vatten.
<TR><TD VALIGN=top>8<TD>Salomo hield ook ter zelfder tijd het feest zeven dagen, en gans Israel met hem, een zeer grote gemeente, van den ingang af van Hamath, tot de rivier van Egypte.
<TR><TD VALIGN=top>9<TD>En ten achtsten dage hielden zij een verbodsdag; want zij hielden de inwijding des altaars zeven dagen, en het feest zeven dagen.
<TR><TD VALIGN=top>10<TD>Doch op den drie en twintigsten dag der zevende maand liet hij het volk gaan tot hun hutten, blijde en goedsmoeds over het goede, dat de HEERE aan David en Salomo, en Zijn volk Israel gedaan had.
<TR><TD VALIGN=top>11<TD>Alzo volbracht Salomo het huis des HEEREN, en het huis des konings; en al wat in Salomo's hart gekomen was, om in het huis des HEEREN en in zijn huis te maken, richtte hij voorspoedig uit.
<TR><TD VALIGN=top>12<TD>En de HEERE verscheen Salomo des nachts, en Hij zeide tot hem: Ik heb uw gebed verhoord, en heb Mij deze plaats verkoren tot een offerhuis.
<TR><TD VALIGN=top>13<TD>Zo Ik den hemel toesluite, dat er geen regen zij, of zo Ik den sprinkhaan gebiede, het land te verteren, of zo Ik pest onder Mijn volk zende;
<TR><TD VALIGN=top>14<TD>En Mijn volk, over dewelken Mijn Naam genoemd wordt, zich verootmoedigt en bidt, en zij Mijn aangezicht zoeken, en zich bekeren van hun boze wegen; zo zal Ik uit den hemel horen, en hun zonden vergeven, en hun land genezen.
<TR><TD VALIGN=top>15<TD>Nu zullen Mijn ogen open zijn, en Mijn oren opmerkende op het gebed dezer plaats.
<TR><TD VALIGN=top>16<TD>Want Ik heb nu dit huis verkoren en geheiligd, opdat Mijn Naam daar zij tot in eeuwigheid en Mijn ogen en Mijn hart zullen daar te allen dage zijn.
<TR><TD VALIGN=top>17<TD>En u aangaande, zo gij voor Mijn aangezicht wandelen zult, gelijk als uw vader David gewandeld heeft, en doen naar alles, wat Ik u geboden heb, en Mijn inzettingen en Mijn rechten houden zult;
<TR><TD VALIGN=top>18<TD>Zo zal Ik den troon uws koninkrijks bevestigen, gelijk als Ik <I>een</I> <I>verbond</I> met uw vader David gemaakt heb, zeggende: Geen man zal u afgesneden worden, die in Israel heerse.
<TR><TD VALIGN=top>19<TD>Maar zo gijlieden u afkeren zult, en Mijn inzettingen en Mijn geboden, die Ik voor uw aangezicht gegeven heb, verlaten, en heengaan, en andere goden dienen, en u voor die nederbuigen zult;
<TR><TD VALIGN=top>20<TD>Zo zal Ik hen uitrukken uit Mijn land, dat Ik hun gegeven heb, en dit huis, dat Ik Mijn Naam geheiligd heb, zal Ik van Mijn aangezicht wegwerpen, en zal het tot een spreekwoord en spotrede onder alle volken maken.
<TR><TD VALIGN=top>21<TD>En dit huis, dat verheven zal geweest zijn, daarover zal zich een ieder, die voorbijgaat, ontzetten, dat hij zal zeggen: Waarom heeft de HEERE aan dit land en aan dit huis alzo gedaan?
<TR><TD VALIGN=top>22<TD>En men zal zeggen: Omdat zij den HEERE, hunner vaderen God, verlaten hebben, Die hen uit Egypteland uitgevoerd had, en hebben zich aan andere goden gehouden, en zich voor dezelve nedergebogen, en hen gediend; daarom heeft Hij al dat kwaad over hen gebracht.
<TR><TH COLSPAN=2>
</TABLE>
<BR>
<HR>
<A HREF="2kr6.htm" TARGET="bijbeltekst">[Vorig hoofdstuk]</A><A HREF="2kr8.htm" TARGET="bijbeltekst">[Volgend hoofdstuk]</A><BR>
</BODY>
</HTML>
