<HTML>
<HEAD>
<TITLE>
Jeremia 33
</TITLE>
</HEAD>
<BODY BGCOLOR="#FFFFFF">
<A HREF=jr1.htm TARGET="bijbeltekst">1</A>
<A HREF=jr2.htm TARGET="bijbeltekst">2</A>
<A HREF=jr3.htm TARGET="bijbeltekst">3</A>
<A HREF=jr4.htm TARGET="bijbeltekst">4</A>
<A HREF=jr5.htm TARGET="bijbeltekst">5</A>
<A HREF=jr6.htm TARGET="bijbeltekst">6</A>
<A HREF=jr7.htm TARGET="bijbeltekst">7</A>
<A HREF=jr8.htm TARGET="bijbeltekst">8</A>
<A HREF=jr9.htm TARGET="bijbeltekst">9</A>
<A HREF=jr10.htm TARGET="bijbeltekst">10</A>
<A HREF=jr11.htm TARGET="bijbeltekst">11</A>
<A HREF=jr12.htm TARGET="bijbeltekst">12</A>
<A HREF=jr13.htm TARGET="bijbeltekst">13</A>
<A HREF=jr14.htm TARGET="bijbeltekst">14</A>
<A HREF=jr15.htm TARGET="bijbeltekst">15</A>
<A HREF=jr16.htm TARGET="bijbeltekst">16</A>
<A HREF=jr17.htm TARGET="bijbeltekst">17</A>
<A HREF=jr18.htm TARGET="bijbeltekst">18</A>
<A HREF=jr19.htm TARGET="bijbeltekst">19</A>
<A HREF=jr20.htm TARGET="bijbeltekst">20</A>
<A HREF=jr21.htm TARGET="bijbeltekst">21</A>
<A HREF=jr22.htm TARGET="bijbeltekst">22</A>
<A HREF=jr23.htm TARGET="bijbeltekst">23</A>
<A HREF=jr24.htm TARGET="bijbeltekst">24</A>
<A HREF=jr25.htm TARGET="bijbeltekst">25</A>
<A HREF=jr26.htm TARGET="bijbeltekst">26</A>
<A HREF=jr27.htm TARGET="bijbeltekst">27</A>
<A HREF=jr28.htm TARGET="bijbeltekst">28</A>
<A HREF=jr29.htm TARGET="bijbeltekst">29</A>
<A HREF=jr30.htm TARGET="bijbeltekst">30</A>
<A HREF=jr31.htm TARGET="bijbeltekst">31</A>
<A HREF=jr32.htm TARGET="bijbeltekst">32</A>
33
<A HREF=jr34.htm TARGET="bijbeltekst">34</A>
<A HREF=jr35.htm TARGET="bijbeltekst">35</A>
<A HREF=jr36.htm TARGET="bijbeltekst">36</A>
<A HREF=jr37.htm TARGET="bijbeltekst">37</A>
<A HREF=jr38.htm TARGET="bijbeltekst">38</A>
<A HREF=jr39.htm TARGET="bijbeltekst">39</A>
<A HREF=jr40.htm TARGET="bijbeltekst">40</A>
<A HREF=jr41.htm TARGET="bijbeltekst">41</A>
<A HREF=jr42.htm TARGET="bijbeltekst">42</A>
<A HREF=jr43.htm TARGET="bijbeltekst">43</A>
<A HREF=jr44.htm TARGET="bijbeltekst">44</A>
<A HREF=jr45.htm TARGET="bijbeltekst">45</A>
<A HREF=jr46.htm TARGET="bijbeltekst">46</A>
<A HREF=jr47.htm TARGET="bijbeltekst">47</A>
<A HREF=jr48.htm TARGET="bijbeltekst">48</A>
<A HREF=jr49.htm TARGET="bijbeltekst">49</A>
<A HREF=jr50.htm TARGET="bijbeltekst">50</A>
<A HREF=jr51.htm TARGET="bijbeltekst">51</A>
<A HREF=jr52.htm TARGET="bijbeltekst">52</A>
<BR><HR><BR>
<TABLE>
<TR><TH COLSPAN=2>Jeremia 33
<TR><TH COLSPAN=2>
<TR><TD VALIGN=top>1<TD>Voorts geschiedde des HEEREN woord ten tweeden male tot Jeremia, als hij nog in het voorhof der bewaring was opgesloten, zeggende:
<TR><TD VALIGN=top>2<TD>Zo zegt de HEERE, Die het doet, de HEERE, Die dat formeert, opdat Hij het bevestige, HEERE is Zijn Naam;
<TR><TD VALIGN=top>3<TD>Roep tot Mij, en Ik zal u antwoorden, en Ik zal u bekend maken grote en vaste dingen, die gij niet weet.
<TR><TD VALIGN=top>4<TD>Want zo zegt de HEERE, de God Israels, van de huizen dezer stad, en van de huizen der koningen van Juda, die door de wallen en door het zwaard zijn afgebroken:
<TR><TD VALIGN=top>5<TD>Er zijn er <I>wel</I> ingekomen, om te strijden tegen de Chaldeen, maar het is om die te vullen met dode lichamen van mensen, die Ik verslagen heb in Mijn toorn en in Mijn grimmigheid; en omdat Ik Mijn aangezicht van deze stad verborgen heb, om al hunlieder boosheid.
<TR><TD VALIGN=top>6<TD>Zie, Ik zal haar de gezondheid en de genezing doen rijzen, en zal henlieden genezen, en zal hun openbaren overvloed van vrede en waarheid.
<TR><TD VALIGN=top>7<TD>En Ik zal de gevangenis van Juda en de gevangenis van Israel wenden, en zal ze bouwen als in het eerste.
<TR><TD VALIGN=top>8<TD>En Ik zal hen reinigen van al hun ongerechtigheid, <I>met</I> dewelke zij tegen Mij gezondigd hebben; en Ik zal vergeven al hun ongerechtigheden, <I>met</I> dewelke zij tegen Mij gezondigd en <I>met</I> dewelke zij tegen Mij overtreden hebben.
<TR><TD VALIGN=top>9<TD>En het zal Mij zijn tot een vrolijken naam, tot een roem, en tot een sieraad bij alle heidenen der aarde; die al het goede zullen horen, dat Ik hun doe; en zij zullen vrezen en beroerd zijn over al het goede, en over al den vrede, dien Ik hun beschikke.
<TR><TD VALIGN=top>10<TD>Alzo zegt de HEERE: In deze plaats (waarvan gij zegt: Zij is woest, dat er geen mens en geen beest in is), in de steden van Juda, en op de straten van Jeruzalem, die <I>zo</I> verwoest zijn, dat er geen mens, en geen inwoner, en geen beest in is, zal wederom gehoord worden,
<TR><TD VALIGN=top>11<TD>De stem der vrolijkheid en de stem der blijdschap, de stem des bruidegoms en de stem der bruid, de stem dergenen, die zeggen: Looft den HEERE der heirscharen, want de HEERE is goed, want Zijn goedertierenheid is in eeuwigheid! <I>de</I> <I>stem</I> dergenen, die lof aanbrengen ten huize des HEEREN; want Ik zal de gevangenis des lands wenden, als in het eerste, zegt de HEERE.
<TR><TD VALIGN=top>12<TD>Zo zegt de HEERE der heirscharen: In deze plaats, die <I>zo</I> woest is, dat er geen mens, zelfs tot het vee toe, in is, mitsgaders in al derzelver steden, zullen wederom woningen zijn van herderen, die de kudden doen legeren.
<TR><TD VALIGN=top>13<TD>In de steden van het gebergte, in de steden der laagte, en in de steden van het zuiden, en in het land van Benjamin, en in de plaatsen rondom Jeruzalem, en in de steden van Juda, zullen de kudden wederom onder de handen des tellers doorgaan, zegt de HEERE.
<TR><TD VALIGN=top>14<TD>Ziet, de dagen komen, spreekt de HEERE, dat Ik het goede woord verwekken zal, dat Ik tot het huis van Israel en over het huis van Juda gesproken heb.
<TR><TD VALIGN=top>15<TD>In die dagen, en te dier tijd zal Ik David een SPRUIT der gerechtigheid doen uitspruiten; en Hij zal recht en gerechtigheid doen op aarde.
<TR><TD VALIGN=top>16<TD>In die dagen zal Juda verlost worden, en Jeruzalem zeker wonen; en deze is, die haar roepen zal: De HEERE, onze GERECHTIGHEID.
<TR><TD VALIGN=top>17<TD>Want zo zegt de HEERE: Aan David zal niet worden afgesneden een Man, Die op den troon van het huis Israels zitte.
<TR><TD VALIGN=top>18<TD>Ook zal den Levietischen priesteren, van voor Mijn aangezicht, niet worden afgesneden een Man, Die brandoffer offere, en spijsoffer aansteke, en slachtoffer bereide al de dagen.
<TR><TD VALIGN=top>19<TD>En des HEEREN woord geschiedde tot Jeremia, zeggende:
<TR><TD VALIGN=top>20<TD>Alzo zegt de HEERE: Indien gijlieden Mijn verbond van den dag; en Mijn verbond van den nacht kondt vernietigen, zodat dag en nacht niet zijn op hun tijd;
<TR><TD VALIGN=top>21<TD>Zo zal ook vernietigd kunnen worden Mijn verbond met Mijn knecht David, dat hij geen zoon hebbe, die op zijn troon regere, en met de Levieten, de priesteren, Mijn dienaren.
<TR><TD VALIGN=top>22<TD>Gelijk het heir des hemels niet geteld, en het zand der zee niet gemeten kan worden, alzo zal Ik vermenigvuldigen het zaad van Mijn knecht David, en de Levieten, die Mij dienen.
<TR><TD VALIGN=top>23<TD>Voorts geschiedde des HEEREN woord tot Jeremia, zeggende:
<TR><TD VALIGN=top>24<TD>Hebt gij niet gezien, wat dit volk spreekt, zeggende: De twee geslachten, die de HEERE verkoren had, die heeft Hij nu verworpen? Ja, zij versmaden Mijn volk, zodat het geen volk meer is voor hun aangezicht.
<TR><TD VALIGN=top>25<TD>Zo zegt de HEERE: Indien Mijn verbond niet is van dag en nacht; <I>indien</I> Ik de ordeningen des hemels en der aarde niet gesteld heb;
<TR><TD VALIGN=top>26<TD>Zo zal Ik ook het zaad van Jakob en van Mijn knecht David verwerpen, dat Ik van zijn zaad niet neme, die daar heerse over het zaad van Abraham, Izak en Jakob; want Ik zal hun gevangenis wenden en Mij hunner ontfermen.
<TR><TH COLSPAN=2>
</TABLE>
<BR>
<HR>
<A HREF="jr32.htm" TARGET="bijbeltekst">[Vorig hoofdstuk]</A><A HREF="jr34.htm" TARGET="bijbeltekst">[Volgend hoofdstuk]</A><BR>
</BODY>
</HTML>
