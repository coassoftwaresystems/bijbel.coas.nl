<HTML>
<HEAD>
<TITLE>
Openbaring 16
</TITLE>
</HEAD>
<BODY BGCOLOR="#FFFFFF">
<A HREF=op1.htm TARGET="bijbeltekst">1</A>
<A HREF=op2.htm TARGET="bijbeltekst">2</A>
<A HREF=op3.htm TARGET="bijbeltekst">3</A>
<A HREF=op4.htm TARGET="bijbeltekst">4</A>
<A HREF=op5.htm TARGET="bijbeltekst">5</A>
<A HREF=op6.htm TARGET="bijbeltekst">6</A>
<A HREF=op7.htm TARGET="bijbeltekst">7</A>
<A HREF=op8.htm TARGET="bijbeltekst">8</A>
<A HREF=op9.htm TARGET="bijbeltekst">9</A>
<A HREF=op10.htm TARGET="bijbeltekst">10</A>
<A HREF=op11.htm TARGET="bijbeltekst">11</A>
<A HREF=op12.htm TARGET="bijbeltekst">12</A>
<A HREF=op13.htm TARGET="bijbeltekst">13</A>
<A HREF=op14.htm TARGET="bijbeltekst">14</A>
<A HREF=op15.htm TARGET="bijbeltekst">15</A>
16
<A HREF=op17.htm TARGET="bijbeltekst">17</A>
<A HREF=op18.htm TARGET="bijbeltekst">18</A>
<A HREF=op19.htm TARGET="bijbeltekst">19</A>
<A HREF=op20.htm TARGET="bijbeltekst">20</A>
<A HREF=op21.htm TARGET="bijbeltekst">21</A>
<A HREF=op22.htm TARGET="bijbeltekst">22</A>
<BR><HR><BR>
<TABLE>
<TR><TH COLSPAN=2>Openbaring 16
<TR><TH COLSPAN=2>
<TR><TD VALIGN=top>1<TD>En ik hoorde een grote stem uit den tempel, zeggende tot de zeven engelen: Gaat henen, en giet de <I>zeven</I> fiolen van den toorn Gods uit op de aarde.
<TR><TD VALIGN=top>2<TD>En de eerste ging henen, en goot zijn fiool uit op de aarde; en er werd een kwaad en boos gezweer aan de mensen, die het merkteken van het beest hadden, en die zijn beeld aanbaden.
<TR><TD VALIGN=top>3<TD>En de tweede engel goot zijn fiool uit in de zee, en zij werd bloed als van een dode; en alle levende ziel is gestorven in de zee.
<TR><TD VALIGN=top>4<TD>En de derde engel goot zijn fiool uit in de rivieren en in de fonteinen der wateren; en <I>de</I> <I>wateren</I> werden bloed.
<TR><TD VALIGN=top>5<TD>En ik hoorde den engel der wateren zeggen: Gij zijt rechtvaardig, Heere! Die is, en Die was, en Die zijn zal, dat Gij dit geoordeeld hebt;
<TR><TD VALIGN=top>6<TD>Dewijl zij het bloed der heiligen, en der profeten vergoten hebben, zo hebt Gij hun ook bloed te drinken gegeven; want zij zijn het waardig.
<TR><TD VALIGN=top>7<TD>En ik hoorde een anderen van het altaar zeggen: Ja, Heere, Gij almachtige God! Uwe oordelen zijn waarachtig en rechtvaardig.
<TR><TD VALIGN=top>8<TD>En de vierde engel goot zijn fiool uit op de zon; en haar is <I>macht</I> gegeven de mensen te verhitten door vuur.
<TR><TD VALIGN=top>9<TD>En de mensen werden verhit met grote hitte, en lasterden den Naam Gods, Die macht heeft over deze plagen; en zij bekeerden zich niet, om Hem heerlijkheid te geven.
<TR><TD VALIGN=top>10<TD>En de vijfde engel goot zijn fiool uit op den troon van het beest; en zijn rijk is verduisterd geworden; en zij kauwden hun tongen van pijn;
<TR><TD VALIGN=top>11<TD>En zij lasterden den God des hemels vanwege hun pijnen, en vanwege hun gezweren; en zij bekeerden zich niet van hun werken.
<TR><TD VALIGN=top>12<TD>En de zesde engel goot zijn fiool uit op de grote rivier, den Eufraat; en zijn water is uitgedroogd, opdat bereid zou worden de weg der koningen, die van den opgang der zon <I>komen</I> <I>zullen</I>.
<TR><TD VALIGN=top>13<TD>En ik zag uit den mond des draaks, en uit den mond van het beest, en uit den mond des valsen profeets, drie onreine geesten <I>gaan</I>, den vorsen gelijk;
<TR><TD VALIGN=top>14<TD>Want het zijn geesten der duivelen, en zij doen tekenen, welke uitgaan tot de koningen der aarde en der gehele wereld, om die te vergaderen tot den krijg van dien groten dag des almachtigen Gods.
<TR><TD VALIGN=top>15<TD>Zie, Ik kom als een dief. Zalig is hij, die waakt en zijn klederen bewaart, opdat hij niet naakt wandele, en men zijn schaamte <I>niet</I> zie.
<TR><TD VALIGN=top>16<TD>En zij hebben hen vergaderd in de plaats, welke in het Hebreeuws genaamd wordt Armageddon.
<TR><TD VALIGN=top>17<TD>En de zevende engel goot zijn fiool uit in de lucht; en er kwam een grote stem uit den tempel des hemels, van den troon, zeggende: Het is geschied!
<TR><TD VALIGN=top>18<TD>En er geschiedden stemmen, en donderslagen, en bliksemen; en er geschiedde een grote aardbeving, hoedanige niet is geschied van dat de mensen op de aarde geweest zijn, <I>namelijk</I> een zodanige aardbeving <I>en</I> zo groot.
<TR><TD VALIGN=top>19<TD>En de grote stad is in drie delen gescheurd, en de steden der heidenen zijn gevallen; en het grote Babylon is gedacht geworden voor God, om haar te geven den drinkbeker van den wijn des toorns Zijner gramschap.
<TR><TD VALIGN=top>20<TD>En alle eiland is gevloden, en de bergen zijn niet gevonden.
<TR><TD VALIGN=top>21<TD>En een grote hagel, <I>elk</I> als een talent <I>pond</I> zwaar, viel neder uit den hemel op de mensen; en de mensen lasterden God vanwege de plage des hagels; want deszelfs plage was zeer groot.
<TR><TH COLSPAN=2>
</TABLE>
<BR>
<HR>
<A HREF="op15.htm" TARGET="bijbeltekst">[Vorig hoofdstuk]</A><A HREF="op17.htm" TARGET="bijbeltekst">[Volgend hoofdstuk]</A><BR>
</BODY>
</HTML>
