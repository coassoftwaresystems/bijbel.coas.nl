<HTML>
<HEAD>
<TITLE>
Amos 9
</TITLE>
</HEAD>
<BODY BGCOLOR="#FFFFFF">
<A HREF=am1.htm TARGET="bijbeltekst">1</A>
<A HREF=am2.htm TARGET="bijbeltekst">2</A>
<A HREF=am3.htm TARGET="bijbeltekst">3</A>
<A HREF=am4.htm TARGET="bijbeltekst">4</A>
<A HREF=am5.htm TARGET="bijbeltekst">5</A>
<A HREF=am6.htm TARGET="bijbeltekst">6</A>
<A HREF=am7.htm TARGET="bijbeltekst">7</A>
<A HREF=am8.htm TARGET="bijbeltekst">8</A>
9
<BR><HR><BR>
<TABLE>
<TR><TH COLSPAN=2>Amos 9
<TR><TH COLSPAN=2>
<TR><TD VALIGN=top>1<TD>Ik zag den Heere staan op het altaar, en Hij zeide: Sla dien knoop, dat de posten beven, en doorkloof ze allen in het hoofd; en Ik zal hun achterste met het zwaard doden; en vliedende zal onder hen niet ontvlieden, noch de ontkomende onder hen behouden worden.
<TR><TD VALIGN=top>2<TD>Al groeven zij <I>tot</I> in de hel, zo zal Mijn hand ze van daar halen, en al klommen zij in den hemel, zo zal Ik ze van daar doen nederdalen.
<TR><TD VALIGN=top>3<TD>En al verstaken zij zich op de hoogte van Karmel, zo zal Ik ze naspeuren en van daar halen; en al verborgen zij zich van voor Mijn ogen in den grond van de zee, zo zal Ik van daar een slang gebieden, die zal ze bijten.
<TR><TD VALIGN=top>4<TD>En al gingen zij in gevangenis voor het aangezicht hunner vijanden, zo zal Ik vandaar het zwaard gebieden, dat het hen dode; en Ik zal Mijn oog tegen hen zetten ten kwade, en niet ten goede.
<TR><TD VALIGN=top>5<TD>Want de Heere HEERE der heirscharen is het, Die het land aanroert, dat het versmelte, en allen, die daarin wonen, treuren; en <I>dat</I> het geheel oprijze als een rivier, en verdronken worde als <I>door</I> de rivier van Egypte.
<TR><TD VALIGN=top>6<TD>Die Zijn opperzalen in den hemel bouwt, en Zijn benden heeft Hij op aarde gefondeerd; Die de wateren der zee roept, en giet ze uit op den aardbodem; HEERE is Zijn Naam.
<TR><TD VALIGN=top>7<TD>Zijt gijlieden Mij niet als de kinderen der Moren, o kinderen Israels? spreekt de HEERE. Heb Ik Israel niet opgevoerd uit Egypteland, en de Filistijnen uit Kafthor, en de Syriers uit Kir?
<TR><TD VALIGN=top>8<TD>Ziet, de ogen des Heeren HEEREN zijn tegen dit zondig koninkrijk, dat Ik het van den aardbodem verdelge; behalve dat Ik het huis Jakobs niet ganselijk zal verdelgen, spreekt de HEERE.
<TR><TD VALIGN=top>9<TD>Want ziet, Ik geef bevel, en Ik zal het huis Israels onder al de heidenen schudden, gelijk als <I>zaad</I> geschud wordt in een zeef; en niet een steentje zal er ter aarde vallen.
<TR><TD VALIGN=top>10<TD>Alle zondaars Mijns volks zullen door het zwaard sterven; die daar zeggen: Het kwaad zal tot ons niet genaken, noch <I>ons</I> voorkomen.
<TR><TD VALIGN=top>11<TD>Te dien dage zal Ik de vervallen hut van David weder oprichten, en Ik zal haar reten vertuinen, en wat aan haar is afgebroken, weder oprichten, en zal ze bouwen, als <I>in</I> de dagen van ouds;
<TR><TD VALIGN=top>12<TD>Opdat zij erfelijk bezitten het overblijfsel van Edom, en al de heidenen, die naar Mijn Naam genoemd worden, spreekt de HEERE, Die dit doet.
<TR><TD VALIGN=top>13<TD>Ziet, de dagen komen, spreekt de HEERE, dat de ploeger den maaier, en de druiventreder den zaadzaaier genaken zal; en de bergen zullen van zoeten wijn druipen, en al de heuvelen zullen smelten.
<TR><TD VALIGN=top>14<TD>En Ik zal de gevangenis van Mijn volk Israel wenden, en zij zullen de verwoeste steden herbouwen en bewonen, en wijngaarden planten, en derzelver wijn drinken; en zij zullen hoven maken, en derzelver vrucht eten.
<TR><TD VALIGN=top>15<TD>En Ik zal ze in hun land planten; en zij zullen niet meer worden uitgerukt uit hun land, dat Ik hunlieden gegeven heb, zegt de HEERE, uw God.
<TR><TH COLSPAN=2>
</TABLE>
<BR>
<HR>
<A HREF="am8.htm" TARGET="bijbeltekst">[Vorig hoofdstuk]</A><A HREF="ob1.htm" TARGET="bijbeltekst">[Volgend hoofdstuk]</A><BR>
</BODY>
</HTML>
