<HTML>
<HEAD>
<TITLE>
Openbaring 8
</TITLE>
</HEAD>
<BODY BGCOLOR="#FFFFFF">
<A HREF=op1.htm TARGET="bijbeltekst">1</A>
<A HREF=op2.htm TARGET="bijbeltekst">2</A>
<A HREF=op3.htm TARGET="bijbeltekst">3</A>
<A HREF=op4.htm TARGET="bijbeltekst">4</A>
<A HREF=op5.htm TARGET="bijbeltekst">5</A>
<A HREF=op6.htm TARGET="bijbeltekst">6</A>
<A HREF=op7.htm TARGET="bijbeltekst">7</A>
8
<A HREF=op9.htm TARGET="bijbeltekst">9</A>
<A HREF=op10.htm TARGET="bijbeltekst">10</A>
<A HREF=op11.htm TARGET="bijbeltekst">11</A>
<A HREF=op12.htm TARGET="bijbeltekst">12</A>
<A HREF=op13.htm TARGET="bijbeltekst">13</A>
<A HREF=op14.htm TARGET="bijbeltekst">14</A>
<A HREF=op15.htm TARGET="bijbeltekst">15</A>
<A HREF=op16.htm TARGET="bijbeltekst">16</A>
<A HREF=op17.htm TARGET="bijbeltekst">17</A>
<A HREF=op18.htm TARGET="bijbeltekst">18</A>
<A HREF=op19.htm TARGET="bijbeltekst">19</A>
<A HREF=op20.htm TARGET="bijbeltekst">20</A>
<A HREF=op21.htm TARGET="bijbeltekst">21</A>
<A HREF=op22.htm TARGET="bijbeltekst">22</A>
<BR><HR><BR>
<TABLE>
<TR><TH COLSPAN=2>Openbaring 8
<TR><TH COLSPAN=2>
<TR><TD VALIGN=top>1<TD>En toen Het het zevende zegel geopend had, werd er een stilzwijgen in den hemel, omtrent van een half uur.
<TR><TD VALIGN=top>2<TD>En ik zag de zeven engelen, die voor God stonden; en hun werden zeven bazuinen gegeven.
<TR><TD VALIGN=top>3<TD>En er kwam een andere engel, en stond aan het altaar, hebbende een gouden wierookvat; en hem werd veel reukwerks gegeven, opdat hij het <I>met</I> de gebeden aller heiligen zou leggen op het gouden altaar, dat voor den troon is.
<TR><TD VALIGN=top>4<TD>En de rook des reukwerks, <I>met</I> de gebeden der heiligen, ging op van de hand des engels voor God.
<TR><TD VALIGN=top>5<TD>En de engel nam het wierookvat, en vulde dat met het vuur des altaars, en wierp het op de aarde; en er geschiedden stemmen, en donderslagen, en bliksemen, en aardbeving.
<TR><TD VALIGN=top>6<TD>En de zeven engelen, die de zeven bazuinen hadden, bereidden zich om te bazuinen.
<TR><TD VALIGN=top>7<TD>En de eerste engel heeft gebazuind, en er is geworden hagel en vuur, gemengd met bloed, en zij zijn op de aarde geworpen; en het derde <I>deel</I> der bomen is verbrand, en al het groene gras is verbrand.
<TR><TD VALIGN=top>8<TD>En de tweede engel heeft gebazuind, en er werd <I>iets</I> als een grote berg, van vuur brandende, in de zee geworpen; en het derde <I>deel</I> der zee is bloed geworden.
<TR><TD VALIGN=top>9<TD>En het derde <I>deel</I> der schepselen in de zee, die leven hadden, is gestorven; en het derde <I>deel</I> der schepen is vergaan.
<TR><TD VALIGN=top>10<TD>En de derde engel heeft gebazuind, en er is een grote ster, brandende als een fakkel, gevallen uit den hemel, en is gevallen op het derde <I>deel</I> der rivieren, en op de fonteinen der wateren.
<TR><TD VALIGN=top>11<TD>En de naam der ster wordt genoemd Alsem; en het derde <I>deel</I> der wateren werd tot alsem; en vele mensen zijn gestorven van de wateren, want zij waren bitter geworden.
<TR><TD VALIGN=top>12<TD>En de vierde engel heeft gebazuind, en het derde <I>deel</I> der zon werd geslagen, en het derde <I>deel</I> der maan, en het derde <I>deel</I> der sterren; opdat het derde <I>deel</I> derzelve zou verduisterd worden, en dat het derde <I>deel</I> van den dag niet zou lichten; en van den nacht desgelijks.
<TR><TD VALIGN=top>13<TD>En ik zag, en ik hoorde een engel vliegen in het midden des hemels, zeggende met grote stem: Wee, wee, wee, dengenen, die op de aarde wonen, van de overige stemmen der bazuin der drie engelen, die <I>nog</I> bazuinen zullen.
<TR><TH COLSPAN=2>
</TABLE>
<BR>
<HR>
<A HREF="op7.htm" TARGET="bijbeltekst">[Vorig hoofdstuk]</A><A HREF="op9.htm" TARGET="bijbeltekst">[Volgend hoofdstuk]</A><BR>
</BODY>
</HTML>
