<HTML>
<HEAD>
<TITLE>
1 Koningen 3
</TITLE>
</HEAD>
<BODY BGCOLOR="#FFFFFF">
<A HREF=1kn1.htm TARGET="bijbeltekst">1</A>
<A HREF=1kn2.htm TARGET="bijbeltekst">2</A>
3
<A HREF=1kn4.htm TARGET="bijbeltekst">4</A>
<A HREF=1kn5.htm TARGET="bijbeltekst">5</A>
<A HREF=1kn6.htm TARGET="bijbeltekst">6</A>
<A HREF=1kn7.htm TARGET="bijbeltekst">7</A>
<A HREF=1kn8.htm TARGET="bijbeltekst">8</A>
<A HREF=1kn9.htm TARGET="bijbeltekst">9</A>
<A HREF=1kn10.htm TARGET="bijbeltekst">10</A>
<A HREF=1kn11.htm TARGET="bijbeltekst">11</A>
<A HREF=1kn12.htm TARGET="bijbeltekst">12</A>
<A HREF=1kn13.htm TARGET="bijbeltekst">13</A>
<A HREF=1kn14.htm TARGET="bijbeltekst">14</A>
<A HREF=1kn15.htm TARGET="bijbeltekst">15</A>
<A HREF=1kn16.htm TARGET="bijbeltekst">16</A>
<A HREF=1kn17.htm TARGET="bijbeltekst">17</A>
<A HREF=1kn18.htm TARGET="bijbeltekst">18</A>
<A HREF=1kn19.htm TARGET="bijbeltekst">19</A>
<A HREF=1kn20.htm TARGET="bijbeltekst">20</A>
<A HREF=1kn21.htm TARGET="bijbeltekst">21</A>
<A HREF=1kn22.htm TARGET="bijbeltekst">22</A>
<BR><HR><BR>
<TABLE>
<TR><TH COLSPAN=2>1 Koningen 3
<TR><TH COLSPAN=2>
<TR><TD VALIGN=top>1<TD>En Salomo verzwagerde zich met Farao, den koning van Egypte; en nam de dochter van Farao, en bracht ze in de stad Davids totdat hij voleind zou hebben het bouwen van zijn huis en het huis des HEEREN, en den muur van Jeruzalem rondom.
<TR><TD VALIGN=top>2<TD>Alleenlijk offerde het volk op de hoogten, want geen huis was den Naam des HEEREN gebouwd, tot die dagen toe.
<TR><TD VALIGN=top>3<TD>En Salomo had den HEERE lief, wandelende in de inzettingen van zijn vader David; alleenlijk offerde hij en rookte op de hoogten.
<TR><TD VALIGN=top>4<TD>En de koning ging naar Gibeon, om aldaar te offeren, omdat die hoogte groot was; duizend brandofferen offerde Salomo op dat altaar.
<TR><TD VALIGN=top>5<TD>Te Gibeon verscheen de HEERE aan Salomo in een droom des nachts en God zeide: Begeer wat Ik u geven zal.
<TR><TD VALIGN=top>6<TD>En Salomo zeide: Gij hebt aan Uw knecht David, mijn vader, grote weldadigheid gedaan, gelijk als hij voor Uw aangezicht gewandeld heeft, in waarheid, en in gerechtigheid, en in oprechtheid des harten met U; en Gij hebt hem deze grote weldadigheid gehouden, dat Gij hem gegeven hebt een zoon, zittende op zijn troon, als te dezen dage.
<TR><TD VALIGN=top>7<TD>Nu dan, HEERE, mijn God! Gij hebt Uw knecht koning gemaakt in de plaats van mijn vader David; en ik ben een klein jongeling, ik weet niet uit te gaan noch in te gaan.
<TR><TD VALIGN=top>8<TD>En Uw knecht is in het midden van Uw volk, dat Gij verkoren hebt, een groot volk, hetwelk niet kan geteld noch gerekend worden, vanwege de menigte.
<TR><TD VALIGN=top>9<TD>Geef dan Uw knecht een verstandig hart, om Uw volk te richten, verstandelijk onderscheidende tussen goed en kwaad; want wie zou dit Uw zwaar volk kunnen richten?
<TR><TD VALIGN=top>10<TD>Die zaak nu was goed in de ogen des HEEREN, dat Salomo deze zaak begeerd had.
<TR><TD VALIGN=top>11<TD>En God zeide tot hem: Daarom dat gij deze zaak begeerd hebt, en niet begeerd hebt, voor u vele dagen, noch voor u begeerd hebt rijkdom, noch begeerd hebt de ziel uwer vijanden; maar hebt begeerd verstand voor u, om gerichtszaken te horen;
<TR><TD VALIGN=top>12<TD>Zie, Ik heb gedaan naar uw woorden; zie, Ik heb u een wijs en verstandig hart gegeven, dat uws gelijke voor u niet geweest is, en uws gelijke na u niet opstaan zal.
<TR><TD VALIGN=top>13<TD>Zelfs ook wat gij niet begeerd hebt, heb Ik u gegeven, beide rijkdom en eer; dat uws gelijke niemand onder de koningen al uw dagen zijn zal.
<TR><TD VALIGN=top>14<TD>En zo gij in Mijn wegen wandelen zult, onderhoudende Mijn inzettingen en Mijn geboden, gelijk als uw vader David gewandeld heeft, zo zal Ik ook uw dagen verlengen.
<TR><TD VALIGN=top>15<TD>En Salomo waakte op, en ziet, het was een droom. En hij kwam te Jeruzalem, en stond voor de ark des verbonds des HEEREN, en offerde brandofferen, en bereidde dankofferen, en maakte een maaltijd voor al zijn knechten.
<TR><TD VALIGN=top>16<TD>Toen kwamen er twee vrouwen, die hoeren waren, tot den koning; en zij stonden voor zijn aangezicht.
<TR><TD VALIGN=top>17<TD>En de ene vrouw zeide: Och, mijn heer. Ik en deze vrouw wonen in een huis; en ik heb bij haar in dat huis gebaard.
<TR><TD VALIGN=top>18<TD>Het is nu geschied op den derden dag na mijn baren dat deze vrouw ook gebaard heeft; en wij waren te zamen, geen vreemde was met ons in dat huis, behalve ons tweeen in het huis.
<TR><TD VALIGN=top>19<TD>En de zoon dezer vrouw is des nachts gestorven, omdat zij op hem gelegen had.
<TR><TD VALIGN=top>20<TD>En zij stond ter middernacht op, en nam mijn zoon van bij mij, als uw dienstmaagd sliep, en legde hem in haar schoot, en haar doden zoon legde zij in mijn schoot.
<TR><TD VALIGN=top>21<TD>En ik stond in de morgen op, om mijn zoon te zogen, en zie, hij was dood; maar ik lette in den morgen op hem, en zie, het was mijn zoon niet, dien ik gebaard had.
<TR><TD VALIGN=top>22<TD>Toen zeide de andere vrouw: Neen, maar die levende is mijn zoon, en de dode is uw zoon; gene daarentegen zeide: Neen, maar de dode is uw zoon, en de levende is mijn zoon! Alzo spraken zij voor het aangezicht des konings.
<TR><TD VALIGN=top>23<TD>Toen zeide de koning: Deze zegt: Dit is mijn zoon, die leeft, maar uw zoon is het, die dood is; en die zegt: Neen, maar de dode is uw zoon, en de levende mijn zoon.
<TR><TD VALIGN=top>24<TD>Verder zeide de koning: Haalt mij een zwaard; en zij brachten een zwaard voor het aangezicht des konings.
<TR><TD VALIGN=top>25<TD>En de koning zeide: Doorsnijdt dat levende kind in tweeen, en geeft de ene een helft, en de andere een helft.
<TR><TD VALIGN=top>26<TD>Maar de vrouw, welker zoon de levende was, sprak tot den koning (want haar ingewand ontstak over haar zoon), en zeide: Och, mijn heer! Geef haar dat levende kind, en dood het geenszins; deze daarentegen zeide: Het zij noch het uwe noch het mijne, doorsnijdt het.
<TR><TD VALIGN=top>27<TD>Toen antwoordde de koning, en zeide: Geeft aan die het levende kind, den doodt het geenszins; die is zijn moeder.
<TR><TD VALIGN=top>28<TD>En geheel Israel hoorde dat oordeel, dat de koning geoordeeld had, en vreesde voor het aangezicht des konings; want zij zagen, dat de wijsheid Gods in hem was, om recht te doen.
<TR><TH COLSPAN=2>
</TABLE>
<BR>
<HR>
<A HREF="1kn2.htm" TARGET="bijbeltekst">[Vorig hoofdstuk]</A><A HREF="1kn4.htm" TARGET="bijbeltekst">[Volgend hoofdstuk]</A><BR>
</BODY>
</HTML>
