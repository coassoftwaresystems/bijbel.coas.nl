<HTML>
<HEAD>
<TITLE>
1 Timoth&#235us 2
</TITLE>
</HEAD>
<BODY BGCOLOR="#FFFFFF">
<A HREF=1tm1.htm TARGET="bijbeltekst">1</A>
2
<A HREF=1tm3.htm TARGET="bijbeltekst">3</A>
<A HREF=1tm4.htm TARGET="bijbeltekst">4</A>
<A HREF=1tm5.htm TARGET="bijbeltekst">5</A>
<A HREF=1tm6.htm TARGET="bijbeltekst">6</A>
<BR><HR><BR>
<TABLE>
<TR><TH COLSPAN=2>1 Timoth&#235us 2
<TR><TH COLSPAN=2>
<TR><TD VALIGN=top>1<TD>Ik vermaan dan voor alle dingen, dat gedaan worden smekingen, gebeden, voorbiddingen, dankzeggingen, voor alle mensen;
<TR><TD VALIGN=top>2<TD>Voor koningen, en allen, die in hoogheid zijn; opdat wij een gerust en stil leven leiden mogen in alle godzaligheid en eerbaarheid.
<TR><TD VALIGN=top>3<TD>Want dat is goed en aangenaam voor God, onzen Zaligmaker;
<TR><TD VALIGN=top>4<TD>Welke wil, dat alle mensen zalig worden, en tot kennis der waarheid komen.
<TR><TD VALIGN=top>5<TD>Want er is een God, er is ook een Middelaar Gods en der mensen, de Mens Christus Jezus;
<TR><TD VALIGN=top>6<TD>Die Zichzelven gegeven heeft <I>tot</I> een rantsoen voor allen, <I>zijnde</I> de getuigenis te zijner tijd;
<TR><TD VALIGN=top>7<TD>Waartoe ik gesteld ben een prediker en apostel (ik zeg de waarheid in Christus, ik lieg niet), een leraar der heidenen, in geloof en waarheid.
<TR><TD VALIGN=top>8<TD>Ik wil dan, dat de mannen bidden in alle plaatsen, opheffende heilige handen, zonder toorn en twisting.
<TR><TD VALIGN=top>9<TD>Desgelijks ook, dat de vrouwen, in een eerbaar gewaad, met schaamte en matigheid zichzelven versieren, niet in vlechtingen <I>des</I> <I>haars</I>, of goud, of paarlen, of kostelijke kleding;
<TR><TD VALIGN=top>10<TD>Maar (hetwelk de vrouwen betaamt, die de godvruchtigheid belijden) door goede werken.
<TR><TD VALIGN=top>11<TD>Een vrouw late zich leren in stilheid, in alle onderdanigheid.
<TR><TD VALIGN=top>12<TD>Doch ik laat de vrouw niet toe, dat zij lere, noch over den man heerse, maar <I>wil</I>, dat zij in stilheid zij.
<TR><TD VALIGN=top>13<TD>Want Adam is eerst gemaakt, daarna Eva.
<TR><TD VALIGN=top>14<TD>En Adam is niet verleid geworden; maar de vrouw, verleid zijnde, is in overtreding geweest.
<TR><TD VALIGN=top>15<TD>Doch zij zal zalig worden in kinderen te baren, zo zij blijft in het geloof, en liefde, en heiligmaking, met matigheid.
<TR><TH COLSPAN=2>
</TABLE>
<BR>
<HR>
<A HREF="1tm1.htm" TARGET="bijbeltekst">[Vorig hoofdstuk]</A><A HREF="1tm3.htm" TARGET="bijbeltekst">[Volgend hoofdstuk]</A><BR>
</BODY>
</HTML>
