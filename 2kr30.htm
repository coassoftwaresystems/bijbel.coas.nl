<HTML>
<HEAD>
<TITLE>
2 Kronieken 30
</TITLE>
</HEAD>
<BODY BGCOLOR="#FFFFFF">
<A HREF=2kr1.htm TARGET="bijbeltekst">1</A>
<A HREF=2kr2.htm TARGET="bijbeltekst">2</A>
<A HREF=2kr3.htm TARGET="bijbeltekst">3</A>
<A HREF=2kr4.htm TARGET="bijbeltekst">4</A>
<A HREF=2kr5.htm TARGET="bijbeltekst">5</A>
<A HREF=2kr6.htm TARGET="bijbeltekst">6</A>
<A HREF=2kr7.htm TARGET="bijbeltekst">7</A>
<A HREF=2kr8.htm TARGET="bijbeltekst">8</A>
<A HREF=2kr9.htm TARGET="bijbeltekst">9</A>
<A HREF=2kr10.htm TARGET="bijbeltekst">10</A>
<A HREF=2kr11.htm TARGET="bijbeltekst">11</A>
<A HREF=2kr12.htm TARGET="bijbeltekst">12</A>
<A HREF=2kr13.htm TARGET="bijbeltekst">13</A>
<A HREF=2kr14.htm TARGET="bijbeltekst">14</A>
<A HREF=2kr15.htm TARGET="bijbeltekst">15</A>
<A HREF=2kr16.htm TARGET="bijbeltekst">16</A>
<A HREF=2kr17.htm TARGET="bijbeltekst">17</A>
<A HREF=2kr18.htm TARGET="bijbeltekst">18</A>
<A HREF=2kr19.htm TARGET="bijbeltekst">19</A>
<A HREF=2kr20.htm TARGET="bijbeltekst">20</A>
<A HREF=2kr21.htm TARGET="bijbeltekst">21</A>
<A HREF=2kr22.htm TARGET="bijbeltekst">22</A>
<A HREF=2kr23.htm TARGET="bijbeltekst">23</A>
<A HREF=2kr24.htm TARGET="bijbeltekst">24</A>
<A HREF=2kr25.htm TARGET="bijbeltekst">25</A>
<A HREF=2kr26.htm TARGET="bijbeltekst">26</A>
<A HREF=2kr27.htm TARGET="bijbeltekst">27</A>
<A HREF=2kr28.htm TARGET="bijbeltekst">28</A>
<A HREF=2kr29.htm TARGET="bijbeltekst">29</A>
30
<A HREF=2kr31.htm TARGET="bijbeltekst">31</A>
<A HREF=2kr32.htm TARGET="bijbeltekst">32</A>
<A HREF=2kr33.htm TARGET="bijbeltekst">33</A>
<A HREF=2kr34.htm TARGET="bijbeltekst">34</A>
<A HREF=2kr35.htm TARGET="bijbeltekst">35</A>
<A HREF=2kr36.htm TARGET="bijbeltekst">36</A>
<BR><HR><BR>
<TABLE>
<TR><TH COLSPAN=2>2 Kronieken 30
<TR><TH COLSPAN=2>
<TR><TD VALIGN=top>1<TD>Daarna zond Jehizkia tot het ganse Israel en Juda, en schreef ook brieven tot Efraim en Manasse, dat zij zouden komen tot het huis des HEEREN te Jeruzalem, om den HEERE, den God Israels, pascha te houden.
<TR><TD VALIGN=top>2<TD>Want de koning had raad gehouden met zijn oversten en de ganse gemeente te Jeruzalem, om het pascha te houden, in de tweede maand.
<TR><TD VALIGN=top>3<TD>Want zij hadden het niet kunnen houden te dierzelfder tijd, omdat de priesteren zich niet genoeg geheiligd hadden, en het volk zich niet verzameld had te Jeruzalem.
<TR><TD VALIGN=top>4<TD>En deze zaak was recht in de ogen des konings, en in de ogen der ganse gemeente.
<TR><TD VALIGN=top>5<TD>Zo stelden zij zulks, dat men een stem door gans Israel, van Ber-seba tot Dan, zou laten doorgaan, opdat zij zouden komen om het pascha den HEERE, den God Israels, te houden in Jeruzalem; want zij hadden het in lang niet gehouden, gelijk het geschreven was.
<TR><TD VALIGN=top>6<TD>De lopers dan gingen henen met de brieven van de hand des konings en zijner vorsten, door gans Israel en Juda, en naar het gebod des konings, zeggende: Gij, kinderen Israels, bekeert u tot den HEERE, den God van Abraham, Izak en Israel, zo zal Hij Zich keren tot de ontkomenen, die ulieden overgebleven zijn uit de hand der koningen van Assyrie.
<TR><TD VALIGN=top>7<TD>En zijt niet als uw vaders en als uw broeders, die tegen den HEERE, den God hunner vaderen, overtreden hebben; waarom Hij hen tot verwoesting overgegeven heeft, gelijk als gij ziet.
<TR><TD VALIGN=top>8<TD>Verhardt nu ulieder nek niet, gelijk uw vaderen; geeft den HEERE de hand, en komt tot Zijn heiligdom, hetwelk Hij geheiligd heeft tot in eeuwigheid, en dient den HEERE, uw God; zo zal de hitte Zijns toorns van u afkeren.
<TR><TD VALIGN=top>9<TD>Want als gij u bekeert tot den HEERE, zullen uw broederen en uw kinderen barmhartigheid vinden voor het aangezicht dergenen, die hen gevangen hebben, zodat zij in dit land zullen wederkomen; want de HEERE, uw God, is genadig en barmhartig, en zal het aangezicht van u niet afwenden, zo gij u tot Hem bekeert.
<TR><TD VALIGN=top>10<TD>Zo gingen de lopers door, van stad tot stad, door het land van Efraim en Manasse, tot Zebulon toe; doch zij belachten hen, en bespotten hen.
<TR><TD VALIGN=top>11<TD>Evenwel verootmoedigden zich sommigen van Aser, en Manasse, en van Zebulon, en kwamen te Jeruzalem.
<TR><TD VALIGN=top>12<TD>Ook was de hand Gods in Juda, hun enerlei hart gevende, dat zij het gebod des konings en der vorsten deden, naar het woord des HEEREN.
<TR><TD VALIGN=top>13<TD>En te Jeruzalem verzamelde zich veel volks, om het feest der ongezuurde <I>broden</I> te houden, in de tweede maand, een zeer grote gemeente.
<TR><TD VALIGN=top>14<TD>En zij maakten zich op, en namen de altaren weg, die te Jeruzalem waren; daartoe namen zij alle rooktuig weg, hetwelk zij in de beek Kidron wierpen.
<TR><TD VALIGN=top>15<TD>Toen slachtten zij het pascha, op den veertienden der tweede maand; en de priesters en de Levieten waren beschaamd geworden, en hadden zich geheiligd, en hadden brandofferen gebracht in het huis des HEEREN.
<TR><TD VALIGN=top>16<TD>En zij stonden in hun stand, naar hun wijze, naar de wet van Mozes, den man Gods; de priesters sprengden het bloed, <I>dat</I> <I>nemende</I> uit de hand der Levieten.
<TR><TD VALIGN=top>17<TD>Want een menigte was in die gemeente, die zich niet geheiligd hadden; daarom waren de Levieten over de slachting der paaslammeren, voor iedereen, die niet rein was, om <I>die</I> den HEERE te heiligen.
<TR><TD VALIGN=top>18<TD>Want een menigte des volks, velen van Efraim en Manasse, Issaschar en Zebulon, hadden zich niet gereinigd, maar aten het pascha, niet gelijk geschreven is. Doch Jehizkia bad voor hen, zeggende: De HEERE, die goed is, make verzoening voor <I>dien</I>.
<TR><TD VALIGN=top>19<TD><I>Die</I> zijn ganse hart gericht heeft, om God den HEERE, den God zijner vaderen, te zoeken, hoewel niet naar de reinigheid des heiligdoms.
<TR><TD VALIGN=top>20<TD>En de HEERE verhoorde Jehizkia, en heelde het volk.
<TR><TD VALIGN=top>21<TD>Zo hielden de kinderen Israels, die te Jeruzalem gevonden werden, het feest der ongezuurde <I>broden</I>, zeven dagen, met grote blijdschap. De Levieten nu en de priesteren prezen den HEERE, dag op dag, met sterk luidende instrumenten des HEEREN.
<TR><TD VALIGN=top>22<TD>En Jehizkia sprak naar het hart van alle Levieten, die verstand hadden in de goede kennis des HEEREN; en zij aten <I>de</I> <I>offeranden</I> des gezetten hoogtijds zeven dagen, offerende dankofferen, en lovende den HEERE, den God hunner vaderen.
<TR><TD VALIGN=top>23<TD>Als nu de ganse gemeente raad gehouden had, om andere zeven dagen te houden, hielden zij nog zeven dagen met blijdschap.
<TR><TD VALIGN=top>24<TD>Want Jehizkia, de koning van Juda, gaf de gemeente duizend varren en zeven duizend schapen; en de vorsten gaven de gemeente duizend varren en tien duizend schapen; de priesteren nu hadden zich in menigte geheiligd.
<TR><TD VALIGN=top>25<TD>En de ganse gemeente van Juda verblijdde zich, mitsgaders de priesteren en de Levieten, en de gehele gemeente dergenen, die uit Israel gekomen waren; ook de vreemdelingen, die uit het land van Israel gekomen waren, en die in Juda woonden.
<TR><TD VALIGN=top>26<TD>Zo was er grote blijdschap te Jeruzalem; want van de dagen van Salomo, den zoon van David, den koning van Israel, was desgelijks in Jeruzalem niet geweest.
<TR><TD VALIGN=top>27<TD>Toen stonden de Levietische priesteren op, en zegenden het volk; en hun stem werd gehoord; want hun gebed kwam tot Zijn heilige woning in den hemel.
<TR><TH COLSPAN=2>
</TABLE>
<BR>
<HR>
<A HREF="2kr29.htm" TARGET="bijbeltekst">[Vorig hoofdstuk]</A><A HREF="2kr31.htm" TARGET="bijbeltekst">[Volgend hoofdstuk]</A><BR>
</BODY>
</HTML>
