<HTML>
<HEAD>
<TITLE>
Numeri 22
</TITLE>
</HEAD>
<BODY BGCOLOR="#FFFFFF">
<A HREF=nm1.htm TARGET="bijbeltekst">1</A>
<A HREF=nm2.htm TARGET="bijbeltekst">2</A>
<A HREF=nm3.htm TARGET="bijbeltekst">3</A>
<A HREF=nm4.htm TARGET="bijbeltekst">4</A>
<A HREF=nm5.htm TARGET="bijbeltekst">5</A>
<A HREF=nm6.htm TARGET="bijbeltekst">6</A>
<A HREF=nm7.htm TARGET="bijbeltekst">7</A>
<A HREF=nm8.htm TARGET="bijbeltekst">8</A>
<A HREF=nm9.htm TARGET="bijbeltekst">9</A>
<A HREF=nm10.htm TARGET="bijbeltekst">10</A>
<A HREF=nm11.htm TARGET="bijbeltekst">11</A>
<A HREF=nm12.htm TARGET="bijbeltekst">12</A>
<A HREF=nm13.htm TARGET="bijbeltekst">13</A>
<A HREF=nm14.htm TARGET="bijbeltekst">14</A>
<A HREF=nm15.htm TARGET="bijbeltekst">15</A>
<A HREF=nm16.htm TARGET="bijbeltekst">16</A>
<A HREF=nm17.htm TARGET="bijbeltekst">17</A>
<A HREF=nm18.htm TARGET="bijbeltekst">18</A>
<A HREF=nm19.htm TARGET="bijbeltekst">19</A>
<A HREF=nm20.htm TARGET="bijbeltekst">20</A>
<A HREF=nm21.htm TARGET="bijbeltekst">21</A>
22
<A HREF=nm23.htm TARGET="bijbeltekst">23</A>
<A HREF=nm24.htm TARGET="bijbeltekst">24</A>
<A HREF=nm25.htm TARGET="bijbeltekst">25</A>
<A HREF=nm26.htm TARGET="bijbeltekst">26</A>
<A HREF=nm27.htm TARGET="bijbeltekst">27</A>
<A HREF=nm28.htm TARGET="bijbeltekst">28</A>
<A HREF=nm29.htm TARGET="bijbeltekst">29</A>
<A HREF=nm30.htm TARGET="bijbeltekst">30</A>
<A HREF=nm31.htm TARGET="bijbeltekst">31</A>
<A HREF=nm32.htm TARGET="bijbeltekst">32</A>
<A HREF=nm33.htm TARGET="bijbeltekst">33</A>
<A HREF=nm34.htm TARGET="bijbeltekst">34</A>
<A HREF=nm35.htm TARGET="bijbeltekst">35</A>
<A HREF=nm36.htm TARGET="bijbeltekst">36</A>
<BR><HR><BR>
<TABLE>
<TR><TH COLSPAN=2>Numeri 22
<TR><TH COLSPAN=2>
<TR><TD VALIGN=top>1<TD>Daarna reisden de kinderen van Israel, en legerden zich in de vlakken velden van Moab, aan deze zijde van de Jordaan van Jericho.
<TR><TD VALIGN=top>2<TD>Toen Balak, de zoon van Zippor, zag al wat Israel aan de Amorieten gedaan had;
<TR><TD VALIGN=top>3<TD>Zo vreesde Moab zeer voor het aangezicht dezes volks, want het was veel; en Moab was beangstigd voor het aangezicht van de kinderen Israels.
<TR><TD VALIGN=top>4<TD>Derhalve zeide Moab tot de oudsten der Midianieten: Nu zal deze gemeente oplikken al wat rondom ons is, gelijk de os de groente des velds oplikt. Te dier tijd nu was Balak, de zoon van Zippor, koning der Moabieten.
<TR><TD VALIGN=top>5<TD>Die zond boden aan Bileam, den zoon van Beor, te Pethor, hetwelk aan de rivier is, in het land der kinderen zijns volks, om hem te roepen, zeggende: Zie, er is een volk uit Egypte getogen; zie, het heeft het gezicht des lands bedekt, en het blijft liggen recht tegenover mij.
<TR><TD VALIGN=top>6<TD>En nu, kom toch, vervloek mij dit volk, want het is machtiger dan ik; misschien zal ik het kunnen slaan, of het uit het land verdrijven; want ik weet, dat, wien gij zegent, die zal gezegend zijn, en wien gij vervloekt, die zal vervloekt zijn.
<TR><TD VALIGN=top>7<TD>Toen gingen de oudsten der Moabieten, en de oudsten der Midianieten, en hadden het <I>loon</I> <I>der</I> waarzeggingen in hun hand; alzo kwamen zij tot Bileam, en spraken tot hem de woorden van Balak.
<TR><TD VALIGN=top>8<TD>Hij dan zeide tot hen: Vernacht hier dezen nacht, zo zal ik ulieden een antwoord wederbrengen, gelijk als de HEERE tot mij zal gesproken hebben. Toen bleven de vorsten der Moabieten bij Bileam.
<TR><TD VALIGN=top>9<TD>En God kwam tot Bileam en zeide: Wie zijn die mannen, die bij u zijn?
<TR><TD VALIGN=top>10<TD>Toen zeide Bileam tot God: Balak, de zoon van Zippor, de koning der Moabieten, heeft hen tot mij gezonden, <I>zeggende</I>:
<TR><TD VALIGN=top>11<TD>Zie, er is een volk uit Egypte getogen, en het heeft het gezicht des lands bedekt; kom nu, vervloek het mij; misschien zal ik tegen hetzelve kunnen strijden, of het uitdrijven.
<TR><TD VALIGN=top>12<TD>Toen zeide God tot Bileam: Gij zult met hen niet trekken; gij zult dat volk niet vloeken, want het is gezegend.
<TR><TD VALIGN=top>13<TD>Toen stond Bileam des morgens op, en zeide tot de vorsten van Balak: Gaat naar uw land; want de HEERE weigert mij toe te laten met ulieden te gaan.
<TR><TD VALIGN=top>14<TD>Zo stonden dan de vorsten der Moabieten op, en kwamen tot Balak, en zij zeiden: Bileam heeft geweigerd met ons te gaan.
<TR><TD VALIGN=top>15<TD>Doch Balak voer nog voort vorsten te zenden, meer en eerlijker, dan die waren;
<TR><TD VALIGN=top>16<TD>Die tot Bileam kwamen, en hem zeiden: Alzo zegt Balak, de zoon van Zippor: Laat u toch niet beletten tot mij te komen!
<TR><TD VALIGN=top>17<TD>Want ik zal u zeer hoog vereren, en al wat gij tot mij zeggen zult, dat zal ik doen; zo kom toch, vervloek mij dit volk!
<TR><TD VALIGN=top>18<TD>Toen antwoordde Bileam, en zeide tot de dienaren van Balak: Wanneer Balak mij zijn huis vol zilver en goud gave, zo vermocht ik niet het bevel des HEEREN mijns Gods te overtreden, om te doen klein of groot.
<TR><TD VALIGN=top>19<TD>En nu, blijft gijlieden toch ook hier dezen nacht, opdat ik wete, wat de HEERE tot mij verder spreken zal.
<TR><TD VALIGN=top>20<TD>God nu kwam tot Bileam des nachts, en zeide tot hem: Dewijl die mannen gekomen zijn, om u te roepen, sta op, ga met hen; en nochtans zult gij dat doen, hetwelk Ik tot u spreken zal.
<TR><TD VALIGN=top>21<TD>Toen stond Bileam des morgens op, en zadelde zijn ezelin, en hij trok heen met de vorsten van Moab.
<TR><TD VALIGN=top>22<TD>Doch de toorn des HEEREN werd ontstoken, omdat hij heentoog; en de Engel des HEEREN stelde Zich in den weg, hem tot een tegenpartij; hij nu reed op zijn ezelin, en twee zijner jongeren waren bij hem.
<TR><TD VALIGN=top>23<TD>De ezelin nu zag den Engel des HEEREN staande in den weg, met Zijn uitgetrokken zwaard in Zijn hand; daarom week de ezelin uit den weg, en ging in het veld. Toen sloeg Bileam de ezelin, om dezelve naar den weg te doen wenden.
<TR><TD VALIGN=top>24<TD>Maar de Engel des HEEREN stond in een pad der wijngaarden, zijnde een muur aan deze, en een muur aan gene zijde.
<TR><TD VALIGN=top>25<TD>Toen de ezelin den Engel des HEEREN zag, zo klemde hij zichzelve aan den wand, en klemde Bileams voet aan den wand; daarom voer hij voort haar te slaan.
<TR><TD VALIGN=top>26<TD>Toen ging de Engel des HEEREN noch verder, en Hij stond in een enge plaats, waar geen weg was om te wijken ter rechterhand noch ter linkerhand.
<TR><TD VALIGN=top>27<TD>Als de ezelin den Engel des HEEREN zag, zo legde zij zich neder onder Bileam; en de toorn van Bileam ontstak, en hij sloeg de ezelin met een stok.
<TR><TD VALIGN=top>28<TD>De HEERE nu opende den mond der ezelin, die tot Bileam zeide: Wat heb ik u gedaan, dat gij mij nu driemaal geslagen hebt?
<TR><TD VALIGN=top>29<TD>Toen zeide Bileam tot de ezelin: Omdat gij mij bespot hebt; och, of ik een zwaard in mijn hand had! want ik zoude u nu doden.
<TR><TD VALIGN=top>30<TD>De ezelin nu zeide tot Bileam: Ben ik niet uw ezelin, op welke gij gereden hebt van toen af, dat gij <I>mijn</I> <I>heer</I> geweest zijt, tot op dezen dag? Ben ik ooit gewend geweest u alzo te doen? Hij dan zeide: Neen!
<TR><TD VALIGN=top>31<TD>Toen ontdekte de HEERE de ogen van Bileam, zodat hij den Engel des HEEREN zag, staande in den weg, en Zijn uitgetrokken zwaard in Zijn hand; daarom neigde hij het hoofd en boog zich op zijn aangezicht.
<TR><TD VALIGN=top>32<TD>Toen zeide de Engel des HEEREN tot hem: Waarom hebt gij uw ezelin nu driemaal geslagen? Zie, Ik ben uitgegaan <I>u</I> tot een tegenpartij, dewijl deze weg van Mij afwijkt.
<TR><TD VALIGN=top>33<TD>Maar de ezelin heeft Mij gezien, en zij is nu driemaal voor Mijn aangezicht geweken; indien zij voor Mijn aangezicht niet geweken ware, zekerlijk Ik zoude u nu ook gedood, en haar bij het leven behouden hebben.
<TR><TD VALIGN=top>34<TD>Toen zeide Bileam tot den Engel des HEEREN: Ik heb gezondigd, want ik heb niet geweten, dat Gij mij tegemoet op dezen weg stondt en nu, is het kwaad in Uw ogen, ik zal wederkeren.
<TR><TD VALIGN=top>35<TD>De Engel des HEEREN nu zeide tot Bileam: Ga heen met deze mannen; maar alleenlijk dat woord, wat Ik tot u spreken zal, dat zult gij spreken. Alzo toog Bileam met de vorsten van Balak.
<TR><TD VALIGN=top>36<TD>Als Balak hoorde, dat Bileam kwam, zo ging hij uit, hem tegemoet, tot de stad der Moabieten, welke aan de landpale van de Arnon <I>ligt</I>, die aan het uiterste der landpale is.
<TR><TD VALIGN=top>37<TD>En Balak zeide tot Bileam: Heb ik niet ernstiglijk tot u gezonden, om u te roepen? Waarom zijt gij niet tot mij gekomen? Kan ik u niet te recht vereren?
<TR><TD VALIGN=top>38<TD>Toen zeide Bileam tot Balak: Zie, ik ben tot u gekomen; zal ik nu enigzins iets kunnen spreken? Het woord, hetwelk God in mijn mond leggen zal, dat zal ik spreken.
<TR><TD VALIGN=top>39<TD>En Bileam ging met Balak; en zij kwamen te Kirjath-Huzzoth.
<TR><TD VALIGN=top>40<TD>Toen slachtte Balak runderen en schapen; en hij zond aan Bileam, en aan de vorsten, die bij hem waren.
<TR><TD VALIGN=top>41<TD>En het geschiedde des morgens, dat Balak Bileam nam, en voerde hem op de hoogten van Baal, dat hij van daar zag het uiterste des volks.
<TR><TH COLSPAN=2>
</TABLE>
<BR>
<HR>
<A HREF="nm21.htm" TARGET="bijbeltekst">[Vorig hoofdstuk]</A><A HREF="nm23.htm" TARGET="bijbeltekst">[Volgend hoofdstuk]</A><BR>
</BODY>
</HTML>
