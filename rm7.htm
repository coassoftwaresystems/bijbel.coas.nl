<HTML>
<HEAD>
<TITLE>
Romeinen 7
</TITLE>
</HEAD>
<BODY BGCOLOR="#FFFFFF">
<A HREF=rm1.htm TARGET="bijbeltekst">1</A>
<A HREF=rm2.htm TARGET="bijbeltekst">2</A>
<A HREF=rm3.htm TARGET="bijbeltekst">3</A>
<A HREF=rm4.htm TARGET="bijbeltekst">4</A>
<A HREF=rm5.htm TARGET="bijbeltekst">5</A>
<A HREF=rm6.htm TARGET="bijbeltekst">6</A>
7
<A HREF=rm8.htm TARGET="bijbeltekst">8</A>
<A HREF=rm9.htm TARGET="bijbeltekst">9</A>
<A HREF=rm10.htm TARGET="bijbeltekst">10</A>
<A HREF=rm11.htm TARGET="bijbeltekst">11</A>
<A HREF=rm12.htm TARGET="bijbeltekst">12</A>
<A HREF=rm13.htm TARGET="bijbeltekst">13</A>
<A HREF=rm14.htm TARGET="bijbeltekst">14</A>
<A HREF=rm15.htm TARGET="bijbeltekst">15</A>
<A HREF=rm16.htm TARGET="bijbeltekst">16</A>
<BR><HR><BR>
<TABLE>
<TR><TH COLSPAN=2>Romeinen 7
<TR><TH COLSPAN=2>
<TR><TD VALIGN=top>1<TD>Weet gij niet, broeders! (want ik spreek tot degenen, die de wet verstaan) dat de wet heerst over den mens, zo langen tijd als hij leeft?
<TR><TD VALIGN=top>2<TD>Want een vrouw, die onder den man staat, is aan den levenden man verbonden door de wet; maar indien de man gestorven is, zo is zij vrijgemaakt van de wet des mans.
<TR><TD VALIGN=top>3<TD>Daarom dan, indien zij eens anderen mans wordt, terwijl de man leeft, zo zal zij een overspeelster genaamd worden; maar indien de man gestorven is, zo is zij vrij van de wet, alzo dat zij geen overspeelster is, als zij eens anderen mans wordt.
<TR><TD VALIGN=top>4<TD>Zo dan, mijn broeders, gij zijt ook der wet gedood door het lichaam van Christus, opdat gij zoudt worden eens Anderen, <I>namelijk</I> Desgenen, Die van de doden opgewekt is, opdat wij Gode vruchten dragen zouden.
<TR><TD VALIGN=top>5<TD>Want toen wij in het vlees waren, wrochten de bewegingen der zonden, die door de wet zijn, in onze leden, om den dood vruchten te dragen.
<TR><TD VALIGN=top>6<TD>Maar nu zijn wij vrijgemaakt van de wet, overmits wij dien gestorven zijn, onder welken wij gehouden waren; alzo dat wij dienen in nieuwigheid des geestes, en niet <I>in</I> de oudheid der letter.
<TR><TD VALIGN=top>7<TD>Wat zullen wij dan zeggen? Is de wet zonde? Dat zij verre. Ja, ik kende de zonde niet dan door de wet; want ook had ik de begeerlijkheid niet geweten <I>zonde</I> <I>te</I> <I>zijn</I>, indien de wet niet zeide: Gij zult niet begeren.
<TR><TD VALIGN=top>8<TD>Maar de zonde, oorzaak genomen hebbende door het gebod, heeft in mij alle begeerlijkheid gewrocht; want zonder de wet is de zonde dood.
<TR><TD VALIGN=top>9<TD>En zonder de wet, zo leefde ik eertijds; maar als het gebod gekomen is, zo is de zonde weder levend geworden, doch ik ben gestorven.
<TR><TD VALIGN=top>10<TD>En het gebod, dat ten leven was, hetzelve is mij ten dood bevonden.
<TR><TD VALIGN=top>11<TD>Want de zonde, oorzaak genomen hebbende door het gebod, heeft mij verleid, en door hetzelve gedood.
<TR><TD VALIGN=top>12<TD>Alzo is dan de wet heilig, en het gebod is heilig, en rechtvaardig, en goed.
<TR><TD VALIGN=top>13<TD>Is dan het goede mij de dood geworden? Dat zij verre. Maar de zonde <I>is</I> <I>mij</I> <I>de</I> <I>dood</I> <I>geworden</I>; opdat zij zou openbaar worden zonde <I>te</I> <I>zijn</I>; werkende mij door het goede den dood; opdat de zonde boven mate werd zondigende door het gebod.
<TR><TD VALIGN=top>14<TD>Want wij weten, dat de wet geestelijk is, maar ik ben vleselijk, verkocht onder de zonde.
<TR><TD VALIGN=top>15<TD>Want hetgeen ik doe, dat ken ik niet; want hetgeen ik wil, dat doe ik niet, maar hetgeen ik haat, dat doe ik.
<TR><TD VALIGN=top>16<TD>En indien ik hetgene doe, dat ik niet wil, zo stem ik de wet toe, dat zij goed is.
<TR><TD VALIGN=top>17<TD>Ik dan doe datzelve nu niet meer, maar de zonde, die in mij woont.
<TR><TD VALIGN=top>18<TD>Want ik weet, dat in mij, dat is, in mijn vlees, geen goed woont; want het willen is <I>wel</I> bij mij, maar het goede te doen, dat vind ik niet.
<TR><TD VALIGN=top>19<TD>Want het goede dat ik wil, doe ik niet, maar het kwade, dat ik niet wil, dat doe ik.
<TR><TD VALIGN=top>20<TD>Indien ik hetgene doe, dat ik niet wil, zo doe ik nu hetzelve niet meer, maar de zonde, die in mij woont.
<TR><TD VALIGN=top>21<TD>Zo vind ik dan deze wet <I>in</I> <I>mij</I>: als ik het goede wil doen, dat het kwade mij bijligt.
<TR><TD VALIGN=top>22<TD>Want ik heb een vermaak in de wet Gods, naar den inwendigen mens;
<TR><TD VALIGN=top>23<TD>Maar ik zie een andere wet in mijn leden, welke strijdt tegen de wet mijns gemoeds, en mij gevangen neemt onder de wet der zonde, die in mijn leden is.
<TR><TD VALIGN=top>24<TD>Ik ellendig mens, wie zal mij verlossen uit het lichaam dezes doods?
<TR><TD VALIGN=top>25<TD>Ik dank God, door Jezus Christus, onzen Heere.
<TR><TD VALIGN=top>26<TD>Zo dan, ik zelf dien wel met het gemoed de wet Gods, maar met het vlees de wet der zonde.
<TR><TH COLSPAN=2>
</TABLE>
<BR>
<HR>
<A HREF="rm6.htm" TARGET="bijbeltekst">[Vorig hoofdstuk]</A><A HREF="rm8.htm" TARGET="bijbeltekst">[Volgend hoofdstuk]</A><BR>
</BODY>
</HTML>
