<HTML>
<HEAD>
<TITLE>
Kolossensen 2
</TITLE>
</HEAD>
<BODY BGCOLOR="#FFFFFF">
<A HREF=ko1.htm TARGET="bijbeltekst">1</A>
2
<A HREF=ko3.htm TARGET="bijbeltekst">3</A>
<A HREF=ko4.htm TARGET="bijbeltekst">4</A>
<BR><HR><BR>
<TABLE>
<TR><TH COLSPAN=2>Kolossensen 2
<TR><TH COLSPAN=2>
<TR><TD VALIGN=top>1<TD>Want ik wil, dat gij weet, hoe groten strijd ik voor u heb, en <I>voor</I> degenen, die te Laodicea zijn, en zo velen als er mijn aangezicht in het vlees niet hebben gezien;
<TR><TD VALIGN=top>2<TD>Opdat hun harten vertroost mogen worden, en zij samengevoegd zijn in de liefde, en <I>dat</I> tot allen rijkdom der volle verzekerdheid des verstands, tot kennis der verborgenheid van God en den Vader, en van Christus;
<TR><TD VALIGN=top>3<TD>In Denwelken al de schatten der wijsheid en der kennis verborgen zijn.
<TR><TD VALIGN=top>4<TD>En dit zeg ik, opdat niet iemand u misleide met beweegredenen, die een schijn hebben.
<TR><TD VALIGN=top>5<TD>Want hoewel ik met het vlees van <I>u</I> ben, nochtans ben ik met den geest bij u, mij verblijdende en ziende uw ordening, en de vastigheid van uw geloof in Christus.
<TR><TD VALIGN=top>6<TD>Gelijk gij dan Christus Jezus, den Heere, hebt aangenomen, wandelt <I>alzo</I> in Hem;
<TR><TD VALIGN=top>7<TD>Geworteld en opgebouwd in Hem, en bevestigd in het geloof, gelijkerwijs gij geleerd zijt, overvloedig zijnde in hetzelve, met dankzegging.
<TR><TD VALIGN=top>8<TD>Ziet toe, dat niemand u als een roof vervoere door de filosofie, en ijdele verleiding, naar de overlevering der mensen, naar de eerste beginselen der wereld, en niet naar Christus;
<TR><TD VALIGN=top>9<TD>Want in Hem woont al de volheid der Godheid lichamelijk;
<TR><TD VALIGN=top>10<TD>En gij zijt in Hem volmaakt, Die het Hoofd is van alle overheid en macht;
<TR><TD VALIGN=top>11<TD>In Welken gij ook besneden zijt met een besnijdenis, die zonder handen geschiedt, in de uittrekking van het lichaam der zonden des vleses, door de besnijdenis van Christus;
<TR><TD VALIGN=top>12<TD>Zijnde met Hem begraven in den doop, in welken gij ook met <I>Hem</I> opgewekt zijt door het geloof der werking Gods, Die Hem uit de doden opgewekt heeft.
<TR><TD VALIGN=top>13<TD>En Hij heeft u, als gij dood waart in de misdaden, en <I>in</I> de voorhuid uws vleses, mede levend gemaakt met Hem, al <I>uw</I> misdaden u vergevende;
<TR><TD VALIGN=top>14<TD>Uitgewist hebbende het handschrift, dat tegen ons was, in inzettingen <I>bestaande</I>, hetwelk, <I>zeg</I> <I>ik</I>, enigerwijze ons tegen was, en heeft datzelve uit het midden weggenomen, hetzelve aan het kruis genageld hebbende;
<TR><TD VALIGN=top>15<TD><I>En</I> de overheden en de machten uitgetogen hebbende, heeft Hij die in het openbaar tentoongesteld, en heeft door hetzelve over hen getriomfeerd.
<TR><TD VALIGN=top>16<TD>Dat u dan niemand oordele in spijs of in drank, of in het stuk des feest <I>dags</I>, of der nieuwe maan, of der sabbatten;
<TR><TD VALIGN=top>17<TD>Welke zijn een schaduw der toekomende dingen, maar het lichaam is van Christus.
<TR><TD VALIGN=top>18<TD>Dat <I>dan</I> niemand u overheerse naar zijn wil in nederigheid en dienst der engelen, intredende in hetgeen hij niet gezien heeft, tevergeefs opgeblazen zijnde door het verstand zijns vleses;
<TR><TD VALIGN=top>19<TD>En het Hoofd niet behoudende, uit hetwelk het gehele lichaam, door de samenvoegselen en samenbindingen voorzien en samengevoegd zijnde, opwast met goddelijken wasdom.
<TR><TD VALIGN=top>20<TD>Indien gij dan met Christus de eerste beginselen der wereld zijt afgestorven, wat wordt gij, gelijk of gij in de wereld leefdet, met inzettingen belast?
<TR><TD VALIGN=top>21<TD><I>Namelijk</I> raak niet, en smaak niet, en roer niet aan.
<TR><TD VALIGN=top>22<TD>Welke dingen alle verderven door het gebruik, <I>ingevoerd</I> naar de geboden en leringen der mensen;
<TR><TD VALIGN=top>23<TD>Dewelke wel hebben een <I>schijn</I> rede van wijsheid in eigenwilligen <I>gods</I> dienst en nederigheid, en in het lichaam niet te sparen, <I>doch</I> zijn niet in enige waarde, <I>maar</I> tot verzadiging van het vlees.
<TR><TH COLSPAN=2>
</TABLE>
<BR>
<HR>
<A HREF="ko1.htm" TARGET="bijbeltekst">[Vorig hoofdstuk]</A><A HREF="ko3.htm" TARGET="bijbeltekst">[Volgend hoofdstuk]</A><BR>
</BODY>
</HTML>
