<HTML>
<HEAD>
<TITLE>
Matth&#235us 20
</TITLE>
</HEAD>
<BODY BGCOLOR="#FFFFFF">
<A HREF=mt1.htm TARGET="bijbeltekst">1</A>
<A HREF=mt2.htm TARGET="bijbeltekst">2</A>
<A HREF=mt3.htm TARGET="bijbeltekst">3</A>
<A HREF=mt4.htm TARGET="bijbeltekst">4</A>
<A HREF=mt5.htm TARGET="bijbeltekst">5</A>
<A HREF=mt6.htm TARGET="bijbeltekst">6</A>
<A HREF=mt7.htm TARGET="bijbeltekst">7</A>
<A HREF=mt8.htm TARGET="bijbeltekst">8</A>
<A HREF=mt9.htm TARGET="bijbeltekst">9</A>
<A HREF=mt10.htm TARGET="bijbeltekst">10</A>
<A HREF=mt11.htm TARGET="bijbeltekst">11</A>
<A HREF=mt12.htm TARGET="bijbeltekst">12</A>
<A HREF=mt13.htm TARGET="bijbeltekst">13</A>
<A HREF=mt14.htm TARGET="bijbeltekst">14</A>
<A HREF=mt15.htm TARGET="bijbeltekst">15</A>
<A HREF=mt16.htm TARGET="bijbeltekst">16</A>
<A HREF=mt17.htm TARGET="bijbeltekst">17</A>
<A HREF=mt18.htm TARGET="bijbeltekst">18</A>
<A HREF=mt19.htm TARGET="bijbeltekst">19</A>
20
<A HREF=mt21.htm TARGET="bijbeltekst">21</A>
<A HREF=mt22.htm TARGET="bijbeltekst">22</A>
<A HREF=mt23.htm TARGET="bijbeltekst">23</A>
<A HREF=mt24.htm TARGET="bijbeltekst">24</A>
<A HREF=mt25.htm TARGET="bijbeltekst">25</A>
<A HREF=mt26.htm TARGET="bijbeltekst">26</A>
<A HREF=mt27.htm TARGET="bijbeltekst">27</A>
<A HREF=mt28.htm TARGET="bijbeltekst">28</A>
<BR><HR><BR>
<TABLE>
<TR><TH COLSPAN=2>Matth&#235us 20
<TR><TH COLSPAN=2>
<TR><TD VALIGN=top>1<TD>Want het Koninkrijk der hemelen is gelijk een heer des huizes, die met den morgenstond uitging, om arbeiders te huren in zijn wijngaard.
<TR><TD VALIGN=top>2<TD>En als hij met de arbeiders eens geworden was, voor een penning des daags, zond hij hen heen in zijn wijngaard.
<TR><TD VALIGN=top>3<TD>En uitgegaan zijnde omtrent de derde ure, zag hij anderen, ledig staande op de markt.
<TR><TD VALIGN=top>4<TD>En hij zeide tot dezelve: Gaat ook gij heen in den wijngaard, en zo wat recht is, zal ik u geven. En zij gingen.
<TR><TD VALIGN=top>5<TD>Wederom uitgegaan zijnde omtrent de zesde en negende ure, deed hij desgelijks.
<TR><TD VALIGN=top>6<TD>En uitgegaan zijnde omtrent de elfde ure, vond hij anderen ledig staande, en zeide tot hen: Wat staat gij hier den gehele dag ledig?
<TR><TD VALIGN=top>7<TD>Zij zeiden tot hem: Omdat ons niemand gehuurd heeft. Hij zeide tot hen: Gaat ook gij heen in den wijngaard, en zo wat recht is, zult gij ontvangen.
<TR><TD VALIGN=top>8<TD>Als het nu avond geworden was, zeide de heer des wijngaards, tot zijn rentmeester: Roep de arbeiders, en geef hun het loon, beginnende van de laatsten tot de eersten.
<TR><TD VALIGN=top>9<TD>En als zij kwamen, die ter elfder ure <I>gehuurd</I> <I>waren</I>, ontvingen zij ieder een penning.
<TR><TD VALIGN=top>10<TD>En de eersten komende, meenden, dat zij meer ontvangen zouden; en zij zelven ontvingen ook elk een penning.
<TR><TD VALIGN=top>11<TD>En <I>dien</I> ontvangen hebbende, murmureerden zij tegen den heer des huizes,
<TR><TD VALIGN=top>12<TD>Zeggende: Deze laatsten hebben <I>maar</I> een uur gearbeid, en gij hebt ze ons gelijk gemaakt, die den last des daags en de hitte gedragen hebben.
<TR><TD VALIGN=top>13<TD>Doch hij, antwoordende, zeide tot een van hen: Vriend! ik doe u geen onrecht; zijt gij niet met mij eens geworden voor een penning?
<TR><TD VALIGN=top>14<TD>Neem het uwe en ga heen. Ik wil deze laatsten ook geven, gelijk als u.
<TR><TD VALIGN=top>15<TD>Of is het mij niet geoorloofd, te doen met het mijne, wat ik wil? Of is uw oog boos, omdat ik goed ben?
<TR><TD VALIGN=top>16<TD>Alzo zullen de laatsten de eersten zijn, en de eersten de laatsten; want velen zijn geroepen, maar weinigen uitverkoren.
<TR><TD VALIGN=top>17<TD>En Jezus, opgaande naar Jeruzalem, nam tot Zich de twaalf discipelen alleen op de weg, en zeide tot hen:
<TR><TD VALIGN=top>18<TD>Ziet, wij gaan op naar Jeruzalem, en de Zoon des mensen zal den overpriesteren en Schriftgeleerden overgeleverd worden, en zij zullen Hem ter dood veroordelen;
<TR><TD VALIGN=top>19<TD>En zij zullen Hem den heidenen overleveren, om Hem te bespotten en te geselen, en te kruisigen; en ten derden dage zal Hij weder opstaan.
<TR><TD VALIGN=top>20<TD>Toen kwam de moeder der zonen van Zebedeus tot Hem met haar zonen, <I>Hem</I> aanbiddende, en begerende wat van Hem.
<TR><TD VALIGN=top>21<TD>En Hij zeide tot haar: Wat wilt gij? Zij zeide tot Hem: Zeg, dat deze mijn twee zonen zitten mogen, de een tot Uw rechter- en de ander tot Uw linker <I>hand</I> in Uw Koninkrijk.
<TR><TD VALIGN=top>22<TD>Maar Jezus antwoordde en zeide: Gijlieden weet niet wat gij begeert; kunt gij den drinkbeker drinken, dien Ik drinken zal, en met den doop gedoopt worden, waarmede Ik gedoopt worde? Zij zeiden tot Hem: Wij kunnen.
<TR><TD VALIGN=top>23<TD>En Hij zeide tot hen: Mijn drinkbeker zult gij wel drinken, en met den doop, waarmede Ik gedoopt worde, zult gij gedoopt worden; maar het zitten tot Mijn rechter- en tot Mijn linker <I>hand</I> staat bij Mij niet te geven, maar <I>het</I> <I>zal</I> <I>gegeven</I> <I>worden</I> dien het bereid is van Mijn Vader.
<TR><TD VALIGN=top>24<TD>En als de <I>andere</I> tien <I>dat</I> hoorden, namen zij het zeer kwalijk van de twee broeders.
<TR><TD VALIGN=top>25<TD>En als Jezus hen tot Zich geroepen had, zeide Hij: Gij weet, dat de oversten der volken heerschappij voeren over hen, en de groten gebruiken macht over hen.
<TR><TD VALIGN=top>26<TD>Doch alzo zal het onder u niet zijn; maar zo wie onder u zal willen groot worden, <I>die</I> zij uw dienaar;
<TR><TD VALIGN=top>27<TD>En zo wie onder u zal willen de eerste zijn, die zij uw dienstknecht.
<TR><TD VALIGN=top>28<TD>Gelijk de Zoon des mensen niet is gekomen om gediend te worden, maar om te dienen, en Zijn ziel te geven <I>tot</I> een rantsoen voor velen.
<TR><TD VALIGN=top>29<TD>En als zij van Jericho uitgingen, is Hem een grote schare gevolgd.
<TR><TD VALIGN=top>30<TD>En ziet, twee blinden, zittende aan den weg, als zij hoorden, dat Jezus voorbijging, riepen, zeggende: Heere, Gij Zone Davids! ontferm U onzer.
<TR><TD VALIGN=top>31<TD>En de schare bestrafte hen, opdat zij zwijgen zouden; maar zij riepen te meer, zeggende: Ontferm U onzer, Heere, Gij Zone Davids!
<TR><TD VALIGN=top>32<TD>En Jezus, <I>stil</I> staande, riep hen en zeide: Wat wilt gij, dat Ik u doe?
<TR><TD VALIGN=top>33<TD>Zij zeiden tot Hem: Heere! dat onze ogen geopend worden.
<TR><TD VALIGN=top>34<TD>En Jezus, innerlijk bewogen zijnde met barmhartigheid, raakte hun ogen aan; en terstond werden hun ogen ziende, en zij volgden Hem.
<TR><TH COLSPAN=2>
</TABLE>
<BR>
<HR>
<A HREF="mt19.htm" TARGET="bijbeltekst">[Vorig hoofdstuk]</A><A HREF="mt21.htm" TARGET="bijbeltekst">[Volgend hoofdstuk]</A><BR>
</BODY>
</HTML>
