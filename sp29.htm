<HTML>
<HEAD>
<TITLE>
Spreuken 29
</TITLE>
</HEAD>
<BODY BGCOLOR="#FFFFFF">
<A HREF=sp1.htm TARGET="bijbeltekst">1</A>
<A HREF=sp2.htm TARGET="bijbeltekst">2</A>
<A HREF=sp3.htm TARGET="bijbeltekst">3</A>
<A HREF=sp4.htm TARGET="bijbeltekst">4</A>
<A HREF=sp5.htm TARGET="bijbeltekst">5</A>
<A HREF=sp6.htm TARGET="bijbeltekst">6</A>
<A HREF=sp7.htm TARGET="bijbeltekst">7</A>
<A HREF=sp8.htm TARGET="bijbeltekst">8</A>
<A HREF=sp9.htm TARGET="bijbeltekst">9</A>
<A HREF=sp10.htm TARGET="bijbeltekst">10</A>
<A HREF=sp11.htm TARGET="bijbeltekst">11</A>
<A HREF=sp12.htm TARGET="bijbeltekst">12</A>
<A HREF=sp13.htm TARGET="bijbeltekst">13</A>
<A HREF=sp14.htm TARGET="bijbeltekst">14</A>
<A HREF=sp15.htm TARGET="bijbeltekst">15</A>
<A HREF=sp16.htm TARGET="bijbeltekst">16</A>
<A HREF=sp17.htm TARGET="bijbeltekst">17</A>
<A HREF=sp18.htm TARGET="bijbeltekst">18</A>
<A HREF=sp19.htm TARGET="bijbeltekst">19</A>
<A HREF=sp20.htm TARGET="bijbeltekst">20</A>
<A HREF=sp21.htm TARGET="bijbeltekst">21</A>
<A HREF=sp22.htm TARGET="bijbeltekst">22</A>
<A HREF=sp23.htm TARGET="bijbeltekst">23</A>
<A HREF=sp24.htm TARGET="bijbeltekst">24</A>
<A HREF=sp25.htm TARGET="bijbeltekst">25</A>
<A HREF=sp26.htm TARGET="bijbeltekst">26</A>
<A HREF=sp27.htm TARGET="bijbeltekst">27</A>
<A HREF=sp28.htm TARGET="bijbeltekst">28</A>
29
<A HREF=sp30.htm TARGET="bijbeltekst">30</A>
<A HREF=sp31.htm TARGET="bijbeltekst">31</A>
<BR><HR><BR>
<TABLE>
<TR><TH COLSPAN=2>Spreuken 29
<TR><TH COLSPAN=2>
<TR><TD VALIGN=top>1<TD>Een man, die, dikwijls bestraft zijnde, den nek verhardt, zal schielijk verbroken worden, zodat er geen genezen aan zij.
<TR><TD VALIGN=top>2<TD>Als de rechtvaardigen groot worden, verblijdt zich het volk; maar als de goddeloze heerst, zucht het volk.
<TR><TD VALIGN=top>3<TD>Een man, die de wijsheid bemint, verblijdt zijn vader; maar die een metgezel der hoeren is, brengt het goed door.
<TR><TD VALIGN=top>4<TD>Een koning houdt het land staande door het recht; maar een, die tot geschenken genegen is, verstoort hetzelve.
<TR><TD VALIGN=top>5<TD>Een man, die zijn naaste vleit, spreidt een net uit voor deszelfs gangen.
<TR><TD VALIGN=top>6<TD>In de overtreding eens bozen mans is een strik; maar de rechtvaardige juicht en is blijde.
<TR><TD VALIGN=top>7<TD>De rechtvaardige neemt kennis van de rechtzaak der armen; <I>maar</I> de goddeloze begrijpt de wetenschap niet.
<TR><TD VALIGN=top>8<TD>Spotdrijvende lieden blazen een stad aan <I>brand</I>; maar de wijzen keren den toorn af.
<TR><TD VALIGN=top>9<TD>Een wijs man, met een dwaas man in rechten zich begeven hebbende, hetzij dat hij beroerd is of lacht, zo is er toch geen rust.
<TR><TD VALIGN=top>10<TD>Bloedgierige lieden haten den vrome; maar de oprechten zoeken zijn ziel.
<TR><TD VALIGN=top>11<TD>Een zot laat zijn gansen geest uit, maar de wijze wederhoudt dien achterwaarts.
<TR><TD VALIGN=top>12<TD>Een heerser, die op leugentaal acht geeft, al zijn dienaars zijn goddeloos.
<TR><TD VALIGN=top>13<TD>De arme en de bedrieger ontmoeten elkander; de HEERE verlicht hun beider ogen.
<TR><TD VALIGN=top>14<TD>Een koning, die de armen in trouw recht doet, diens troon zal in eeuwigheid bevestigd worden.
<TR><TD VALIGN=top>15<TD>De roede, en de bestraffing geeft wijsheid; maar een kind, dat <I>aan</I> <I>zichzelf</I> gelaten is, beschaamt zijn moeder.
<TR><TD VALIGN=top>16<TD>Als de goddelozen velen worden, wordt de overtreding veel; maar de rechtvaardigen zullen hun val aanzien.
<TR><TD VALIGN=top>17<TD>Tuchtig uw zoon, en hij zal u gerustheid aandoen, en hij zal uw ziel vermakelijkheden geven.
<TR><TD VALIGN=top>18<TD>Als er geen profetie is, wordt het volk ontbloot; maar welgelukzalig is hij, die de wet bewaart.
<TR><TD VALIGN=top>19<TD>Een knecht zal door de woorden niet getuchtigd worden; hoewel hij <I>u</I> verstaat, nochtans zal hij niet antwoorden.
<TR><TD VALIGN=top>20<TD>Hebt gij een man gezien, die haastig in zijn woorden is? Van een zot is meer verwachting dan van hem.
<TR><TD VALIGN=top>21<TD>Als men zijn knecht van jongs op weeldig houdt, hij zal in zijn laatste een zoon <I>willen</I> zijn.
<TR><TD VALIGN=top>22<TD>Een toornig man verwekt gekijf; en de grammoedige is veelvoudig in overtreding.
<TR><TD VALIGN=top>23<TD>De hoogmoed des mensen zal hem vernederen; maar de nederige van geest zal de eer vasthouden.
<TR><TD VALIGN=top>24<TD>Die met een dief deelt, haat zijn ziel; hij hoort een vloek, en hij geeft het niet te kennen.
<TR><TD VALIGN=top>25<TD>De siddering des mensen legt een strik; maar die op den HEERE vertrouwt, zal in een hoog vertrek gesteld worden.
<TR><TD VALIGN=top>26<TD>Velen zoeken het aangezicht des heersers; maar een ieders recht is van den HEERE.
<TR><TD VALIGN=top>27<TD>Een ongerechtig man is den rechtvaardige een gruwel; maar die recht is van weg, is den goddeloze een gruwel.
<TR><TH COLSPAN=2>
</TABLE>
<BR>
<HR>
<A HREF="sp28.htm" TARGET="bijbeltekst">[Vorig hoofdstuk]</A><A HREF="sp30.htm" TARGET="bijbeltekst">[Volgend hoofdstuk]</A><BR>
</BODY>
</HTML>
