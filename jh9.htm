<HTML>
<HEAD>
<TITLE>
Johannes 9
</TITLE>
</HEAD>
<BODY BGCOLOR="#FFFFFF">
<A HREF=jh1.htm TARGET="bijbeltekst">1</A>
<A HREF=jh2.htm TARGET="bijbeltekst">2</A>
<A HREF=jh3.htm TARGET="bijbeltekst">3</A>
<A HREF=jh4.htm TARGET="bijbeltekst">4</A>
<A HREF=jh5.htm TARGET="bijbeltekst">5</A>
<A HREF=jh6.htm TARGET="bijbeltekst">6</A>
<A HREF=jh7.htm TARGET="bijbeltekst">7</A>
<A HREF=jh8.htm TARGET="bijbeltekst">8</A>
9
<A HREF=jh10.htm TARGET="bijbeltekst">10</A>
<A HREF=jh11.htm TARGET="bijbeltekst">11</A>
<A HREF=jh12.htm TARGET="bijbeltekst">12</A>
<A HREF=jh13.htm TARGET="bijbeltekst">13</A>
<A HREF=jh14.htm TARGET="bijbeltekst">14</A>
<A HREF=jh15.htm TARGET="bijbeltekst">15</A>
<A HREF=jh16.htm TARGET="bijbeltekst">16</A>
<A HREF=jh17.htm TARGET="bijbeltekst">17</A>
<A HREF=jh18.htm TARGET="bijbeltekst">18</A>
<A HREF=jh19.htm TARGET="bijbeltekst">19</A>
<A HREF=jh20.htm TARGET="bijbeltekst">20</A>
<A HREF=jh21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>Johannes 9
<TR><TH COLSPAN=2>
<TR><TD VALIGN=top>1<TD>En voorbijgaande, zag Hij een mens, blind van de geboorte af.
<TR><TD VALIGN=top>2<TD>En Zijn discipelen vraagden Hem, zeggende: Rabbi, wie heeft er gezondigd, deze, of zijn ouders, dat hij blind zou geboren worden?
<TR><TD VALIGN=top>3<TD>Jezus antwoordde: Noch deze heeft gezondigd, noch zijn ouders, maar <I>dit</I> <I>is</I> <I>geschied</I>, opdat de werken Gods in hem zouden geopenbaard worden.
<TR><TD VALIGN=top>4<TD>Ik moet werken de werken Desgenen, Die Mij gezonden heeft, zolang het dag is; de nacht komt, wanneer niemand werken kan.
<TR><TD VALIGN=top>5<TD>Zolang Ik in de wereld ben, zo ben Ik het Licht der wereld.
<TR><TD VALIGN=top>6<TD>Dit gezegd hebbende, spoog Hij op de aarde, en maakte slijk uit dat speeksel, en streek dat slijk op de ogen des blinden;
<TR><TD VALIGN=top>7<TD>En zeide tot hem: Ga heen, was u in het badwater Siloam (hetwelk overgezet wordt: uitgezonden). Hij dan ging heen en wies zich, en kwam ziende.
<TR><TD VALIGN=top>8<TD>De geburen dan, en die hem te voren gezien hadden, dat hij blind was, zeiden: Is deze niet, die zat en bedelde?
<TR><TD VALIGN=top>9<TD>Anderen zeiden: Hij is het; en anderen: Hij is hem gelijk. Hij zeide: Ik ben het.
<TR><TD VALIGN=top>10<TD>Zij dan zeiden tot hem: Hoe zijn u de ogen geopend?
<TR><TD VALIGN=top>11<TD>Hij antwoordde en zeide: De Mens, genaamd Jezus, maakte slijk, en bestreek mijn ogen, en zeide tot mij: Ga heen naar het badwater Siloam, en was u. En ik ging heen, en wies mij, en ik werd ziende.
<TR><TD VALIGN=top>12<TD>Zij dan zeiden tot hem: Waar is Die? Hij zeide: Ik weet het niet.
<TR><TD VALIGN=top>13<TD>Zij brachten hem tot de Farizeen, hem <I>namelijk</I>, die te voren blind <I>geweest</I> <I>was</I>.
<TR><TD VALIGN=top>14<TD>En het was sabbat, als Jezus het slijk maakte, en zijn ogen opende.
<TR><TD VALIGN=top>15<TD>De Farizeen dan vraagden hem ook wederom, hoe hij ziende geworden was. En hij zeide tot hen: Hij legde slijk op mijn ogen, en ik wies mij, en ik zie.
<TR><TD VALIGN=top>16<TD>Sommigen dan uit de Farizeen zeiden: Deze Mens is van God niet, want Hij houdt den sabbat niet. Anderen zeiden: Hoe kan een mens, <I>die</I> een zondaar is, zulke tekenen doen? En er was tweedracht onder hen.
<TR><TD VALIGN=top>17<TD>Zij zeiden wederom tot den blinde: Gij, wat zegt gij van Hem; dewijl Hij uw ogen geopend heeft? En hij zeide: Hij is een Profeet.
<TR><TD VALIGN=top>18<TD>De Joden dan geloofden van hem niet, dat hij blind geweest was, en ziende was geworden, totdat zij geroepen hadden de ouders desgenen, die ziende geworden was.
<TR><TD VALIGN=top>19<TD>En zij vraagden hun, zeggende: Is deze uw zoon, welken gij zegt, dat blind geboren is? Hoe ziet hij dan nu?
<TR><TD VALIGN=top>20<TD>Zijn ouders antwoordden hun en zeiden: Wij weten, dat deze onze zoon is, en dat hij blind geboren is;
<TR><TD VALIGN=top>21<TD>Maar hoe hij nu ziet, weten wij niet; of wie zijn ogen geopend heeft, weten wij niet; hij heeft <I>zijn</I> ouderdom, vraagt hemzelven; hij zal van zichzelven spreken.
<TR><TD VALIGN=top>22<TD>Dit zeiden zijn ouders, omdat zij de Joden vreesden; want de Joden hadden alrede te zamen een besluit gemaakt, zo iemand Hem beleed Christus te zijn, dat die uit de synagoge zou geworpen worden.
<TR><TD VALIGN=top>23<TD>Daarom zeiden zijn ouders: Hij heeft <I>zijn</I> ouderdom, vraagt hemzelven.
<TR><TD VALIGN=top>24<TD>Zij dan riepen voor de tweede maal den mens, die blind geweest was, en zeiden tot hem: Geef God de eer; wij weten, dat deze Mens een zondaar is.
<TR><TD VALIGN=top>25<TD>Hij dan antwoordde en zeide: Of Hij een zondaar is, weet ik niet; een ding weet ik, dat ik blind was, en nu zie.
<TR><TD VALIGN=top>26<TD>En zij zeiden wederom tot hem: Wat heeft Hij u gedaan? Hoe heeft Hij uw ogen geopend?
<TR><TD VALIGN=top>27<TD>Hij antwoordde hun: Ik heb het u alrede gezegd, en gij hebt het niet gehoord; wat wilt gij het wederom horen? Wilt gijlieden ook Zijn discipelen worden?
<TR><TD VALIGN=top>28<TD>Zij gaven hem dan scheldwoorden, en zeiden: Gij zijt Zijn discipel; maar wij zijn discipelen van Mozes.
<TR><TD VALIGN=top>29<TD>Wij weten, dat God tot Mozes gesproken heeft; maar Dezen weten wij niet, van waar Hij is.
<TR><TD VALIGN=top>30<TD>De mens antwoordde, en zeide tot hen: Hierin is immers <I>wat</I> wonders, dat gij niet weet, van waar Hij is, en <I>nochtans</I> heeft Hij mijn ogen geopend.
<TR><TD VALIGN=top>31<TD>En wij weten, dat God de zondaars niet hoort; maar zo iemand godvruchtig is, en Zijn wil doet, dien hoort Hij.
<TR><TD VALIGN=top>32<TD>Van <I>alle</I> eeuw is het niet gehoord, dat iemand eens blindgeborenen ogen geopend heeft.
<TR><TD VALIGN=top>33<TD>Indien Deze van God niet ware, Hij zou niets kunnen doen.
<TR><TD VALIGN=top>34<TD>Zij antwoordden, en zeiden tot hem: Gij zijt geheel in zonden geboren, en leert gij ons? En zij wierpen hem uit.
<TR><TD VALIGN=top>35<TD>Jezus hoorde, dat zij hem uitgeworpen hadden, en hem vindende, zeide Hij tot hem: Gelooft gij in den Zoon van God?
<TR><TD VALIGN=top>36<TD>Hij antwoordde en zeide: Wie is Hij, Heere, opdat ik in Hem moge geloven?
<TR><TD VALIGN=top>37<TD>En Jezus zeide tot Hem: En gij hebt Hem gezien, en Die met u spreekt, Dezelve is het.
<TR><TD VALIGN=top>38<TD>En hij zeide: Ik geloof, Heere! En hij aanbad Hem.
<TR><TD VALIGN=top>39<TD>En Jezus zeide: Ik ben tot een oordeel in deze wereld gekomen, opdat degenen, die niet zien, zien mogen, en die zien, blind worden.
<TR><TD VALIGN=top>40<TD>En dit hoorden <I>enigen</I> uit de Farizeen, die bij Hem waren, en zeiden tot Hem: Zijn wij dan ook blind?
<TR><TD VALIGN=top>41<TD>Jezus zeide tot hen: Indien gij blind waart, zo zoudt gij geen zonde hebben; maar nu zegt gij: Wij zien; zo blijft dan uw zonde.
<TR><TH COLSPAN=2>
</TABLE>
<BR>
<HR>
<A HREF="jh8.htm" TARGET="bijbeltekst">[Vorig hoofdstuk]</A><A HREF="jh10.htm" TARGET="bijbeltekst">[Volgend hoofdstuk]</A><BR>
</BODY>
</HTML>
