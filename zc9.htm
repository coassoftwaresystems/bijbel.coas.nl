<HTML>
<HEAD>
<TITLE>
Zacharia 9
</TITLE>
</HEAD>
<BODY BGCOLOR="#FFFFFF">
<A HREF=zc1.htm TARGET="bijbeltekst">1</A>
<A HREF=zc2.htm TARGET="bijbeltekst">2</A>
<A HREF=zc3.htm TARGET="bijbeltekst">3</A>
<A HREF=zc4.htm TARGET="bijbeltekst">4</A>
<A HREF=zc5.htm TARGET="bijbeltekst">5</A>
<A HREF=zc6.htm TARGET="bijbeltekst">6</A>
<A HREF=zc7.htm TARGET="bijbeltekst">7</A>
<A HREF=zc8.htm TARGET="bijbeltekst">8</A>
9
<A HREF=zc10.htm TARGET="bijbeltekst">10</A>
<A HREF=zc11.htm TARGET="bijbeltekst">11</A>
<A HREF=zc12.htm TARGET="bijbeltekst">12</A>
<A HREF=zc13.htm TARGET="bijbeltekst">13</A>
<A HREF=zc14.htm TARGET="bijbeltekst">14</A>
<BR><HR><BR>
<TABLE>
<TR><TH COLSPAN=2>Zacharia 9
<TR><TH COLSPAN=2>
<TR><TD VALIGN=top>1<TD>De last van het woord des HEEREN over het land Chadrach en Damaskus, deszelfs rust; want de HEERE heeft een oog <I>over</I> den mens, gelijk <I>over</I> al de stammen Israels.
<TR><TD VALIGN=top>2<TD>En ook zal Hij Hamath met dezelve bepalen; Tyrus en Sidon, hoewel zij zeer wijs is;
<TR><TD VALIGN=top>3<TD>En Tyrus zich sterkten gebouwd heeft, en zilver verzameld heeft als stof, en fijn goud als slijk der straten;
<TR><TD VALIGN=top>4<TD>Ziet, de HEERE zal haar uit het bezit stoten, en Hij zal haar vesting in de zee verslaan; en zij zal met vuur verteerd worden.
<TR><TD VALIGN=top>5<TD>Askelon zal het zien, en zal vrezen; desgelijks Gaza, en zal grote smart hebben, mitsgaders Ekron, dewijl hetgeen, waar zij op zagen, <I>hen</I> heeft te schande gemaakt; en de koning van Gaza zal vergaan, en Askelon zal niet bewoond worden.
<TR><TD VALIGN=top>6<TD>En de bastaard zal te Asdod wonen, en Ik zal den hoogmoed der Filistijnen uitroeien.
<TR><TD VALIGN=top>7<TD>En Ik zal zijn bloed uit zijn mond wegdoen, en zijn verfoeiselen van tussen zijn tanden; alzo zal hij ook onzen God overblijven; ja, hij zal zijn als een vorst in Juda, en Ekron als de Jebusiet.
<TR><TD VALIGN=top>8<TD>En Ik zal Mij rondom Mijn huis legeren, vanwege het heirleger, vanwege den doorgaande, en vanwege den wederkerende, opdat de drijver niet meer door hen doorga; want nu heb Ik <I>het</I> met Mijn ogen aangezien.
<TR><TD VALIGN=top>9<TD>Verheug u zeer, gij dochter Sions! juich, gij dochter Jeruzalems! Ziet, uw Koning zal u komen, rechtvaardig, en Hij is een Heiland; arm, en rijdende op een ezel, en op een veulen, een jong der ezelinnen.
<TR><TD VALIGN=top>10<TD>En Ik zal de wagens uit Efraim uitroeien, en de paarden uit Jeruzalem; ook zal de strijdboog uitgeroeid worden, en Hij zal den heidenen vrede spreken; en Zijn heerschappij zal zijn van zee tot aan zee, en van de rivier tot aan de einden der aarde.
<TR><TD VALIGN=top>11<TD>U ook aangaande, <I>o</I> <I>Sion</I>! door het bloed uws verbonds, heb Ik uw gebondenen uit den kuil, daar geen water in is, uitgelaten.
<TR><TD VALIGN=top>12<TD>Keert gijlieden weder tot de sterkte, gij gebondenen, die daar hoopt! ook heden verkondig Ik, dat Ik u dubbel zal wedergeven;
<TR><TD VALIGN=top>13<TD>Als Ik Mij Juda zal gespannen, <I>en</I> Ik Efraim den boog zal gevuld hebben; en Ik uw kinderen, o Sion! zal verwekt hebben tegen uw kinderen, o Griekenland! en u gesteld zal hebben als het zwaard van een held.
<TR><TD VALIGN=top>14<TD>En de HEERE zal over henlieden verschijnen, en Zijn pijlen zullen uitvaren als een bliksem; en de Heere HEERE zal met de bazuin blazen, en Hij zal voorttreden met stormen uit het zuiden.
<TR><TD VALIGN=top>15<TD>De HEERE der heirscharen zal hen beschutten, en zij zullen eten, nadat zij de slingerstenen zullen ten ondergebracht hebben; zij zullen ook drinken, <I>en</I> een gedruis maken als de wijn; en zij zullen vervuld worden, gelijk het bekken, gelijk de hoeken des altaars.
<TR><TD VALIGN=top>16<TD>En de HEERE, hun God, zal ze te dien dage behouden, als zijnde de kudde Zijns volks; want gekroonde stenen zullen in Zijn land, als een banier, opgericht worden.
<TR><TD VALIGN=top>17<TD>Want hoe groot zal zijn goed wezen en hoe groot zal zijn schoonheid wezen! Het koren zal de jongelingen, en de most zal de jonkvrouwen sprekende maken.
<TR><TH COLSPAN=2>
</TABLE>
<BR>
<HR>
<A HREF="zc8.htm" TARGET="bijbeltekst">[Vorig hoofdstuk]</A><A HREF="zc10.htm" TARGET="bijbeltekst">[Volgend hoofdstuk]</A><BR>
</BODY>
</HTML>
