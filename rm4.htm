<HTML>
<HEAD>
<TITLE>
Romeinen 4
</TITLE>
</HEAD>
<BODY BGCOLOR="#FFFFFF">
<A HREF=rm1.htm TARGET="bijbeltekst">1</A>
<A HREF=rm2.htm TARGET="bijbeltekst">2</A>
<A HREF=rm3.htm TARGET="bijbeltekst">3</A>
4
<A HREF=rm5.htm TARGET="bijbeltekst">5</A>
<A HREF=rm6.htm TARGET="bijbeltekst">6</A>
<A HREF=rm7.htm TARGET="bijbeltekst">7</A>
<A HREF=rm8.htm TARGET="bijbeltekst">8</A>
<A HREF=rm9.htm TARGET="bijbeltekst">9</A>
<A HREF=rm10.htm TARGET="bijbeltekst">10</A>
<A HREF=rm11.htm TARGET="bijbeltekst">11</A>
<A HREF=rm12.htm TARGET="bijbeltekst">12</A>
<A HREF=rm13.htm TARGET="bijbeltekst">13</A>
<A HREF=rm14.htm TARGET="bijbeltekst">14</A>
<A HREF=rm15.htm TARGET="bijbeltekst">15</A>
<A HREF=rm16.htm TARGET="bijbeltekst">16</A>
<BR><HR><BR>
<TABLE>
<TR><TH COLSPAN=2>Romeinen 4
<TR><TH COLSPAN=2>
<TR><TD VALIGN=top>1<TD>Wat zullen wij dan zeggen, dat Abraham, onze vader, verkregen heeft naar het vlees?
<TR><TD VALIGN=top>2<TD>Want indien Abraham uit de werken gerechtvaardigd is, zo heeft hij roem, maar niet bij God.
<TR><TD VALIGN=top>3<TD>Want wat zegt de Schrift? En Abraham geloofde God, en het is hem gerekend tot rechtvaardigheid.
<TR><TD VALIGN=top>4<TD>Nu dengene, die werkt, wordt het loon niet toegerekend naar genade, maar naar schuld.
<TR><TD VALIGN=top>5<TD>Doch dengene, die niet werkt, maar gelooft in Hem, Die den goddeloze rechtvaardigt, wordt zijn geloof gerekend tot rechtvaardigheid.
<TR><TD VALIGN=top>6<TD>Gelijk ook David den mens zalig spreekt, welken God de rechtvaardigheid toerekent zonder werken;
<TR><TD VALIGN=top>7<TD><I>Zeggende</I>: Zalig zijn zij, welker ongerechtigheden vergeven zijn, en welker zonden bedekt zijn;
<TR><TD VALIGN=top>8<TD>Zalig is de man, welken de Heere de zonden niet toerekent.
<TR><TD VALIGN=top>9<TD>Deze zaligspreking dan, is die <I>alleen</I> over de besnijdenis, of ook over de voorhuid? Want wij zeggen, dat Abraham het geloof gerekend is tot rechtvaardigheid.
<TR><TD VALIGN=top>10<TD>Hoe is het <I>hem</I> dan toegerekend? Als hij in de besnijdenis was, of in de voorhuid? Niet in de besnijdenis, maar in de voorhuid.
<TR><TD VALIGN=top>11<TD>En hij heeft het teken der besnijdenis ontvangen <I>tot</I> een zegel der rechtvaardigheid des geloofs, die <I>hem</I> in de voorhuid <I>was</I> <I>toegerekend</I>; opdat hij zou zijn een vader van allen, die geloven in de voorhuid zijnde, ten einde ook hun de rechtvaardigheid toegerekend worde;
<TR><TD VALIGN=top>12<TD>En een vader der besnijdenis, dengenen <I>namelijk</I>, die niet alleen uit de besnijdenis zijn, maar die ook wandelen in de voetstappen des geloofs van onzen vader Abraham, hetwelk in de voorhuid was.
<TR><TD VALIGN=top>13<TD>Want de belofte <I>is</I> niet door de wet aan Abraham of zijn zaad <I>geschied</I>, namelijk, dat hij een erfgenaam der wereld zou zijn, maar door de rechtvaardigheid des geloofs.
<TR><TD VALIGN=top>14<TD>Want indien degenen, die uit de wet zijn, erfgenamen zijn, zo is het geloof ijdel geworden, en de beloftenis te niet gedaan.
<TR><TD VALIGN=top>15<TD>Want de wet werkt toorn; want waar geen wet is, <I>daar</I> is ook geen overtreding.
<TR><TD VALIGN=top>16<TD>Daarom is zij uit het geloof, opdat zij naar genade zij; ten einde de belofte vast zij al den zade, niet alleen dat uit de wet is, maar ook dat uit het geloof Abrahams is, welke een vader is van ons allen;
<TR><TD VALIGN=top>17<TD>(Gelijk geschreven staat: Ik heb u tot een vader van vele volken gesteld) voor Hem, aan Welken hij geloofd heeft, <I>namelijk</I> God, Die de doden levend maakt, en roept de dingen, die niet zijn, alsof zij waren;
<TR><TD VALIGN=top>18<TD>Welke tegen hoop op hoop geloofd heeft, dat hij zou worden een vader van vele volken; volgens hetgeen gezegd was: Alzo zal uw zaad wezen.
<TR><TD VALIGN=top>19<TD>En niet verzwakt zijnde in het geloof, heeft hij zijn eigen lichaam niet aangemerkt, dat alrede verstorven was, alzo hij omtrent honderd jaren oud was, <I>noch</I> ook dat de moeder in Sara verstorven was.
<TR><TD VALIGN=top>20<TD>En hij heeft aan de beloftenis Gods niet getwijfeld door ongeloof; maar is gesterkt geweest in het geloof, gevende God de eer;
<TR><TD VALIGN=top>21<TD>En ten volle verzekerd zijnde, dat hetgeen beloofd was, Hij ook machtig was te doen.
<TR><TD VALIGN=top>22<TD>Daarom is het hem ook tot rechtvaardigheid gerekend.
<TR><TD VALIGN=top>23<TD>Nu is het niet alleen om zijnentwil geschreven, dat het hem toegerekend is;
<TR><TD VALIGN=top>24<TD>Maar ook om onzentwil, welken het zal toegerekend worden, <I>namelijk</I> dengenen, die geloven in Hem, Die Jezus, onzen Heere, uit de doden opgewekt heeft;
<TR><TD VALIGN=top>25<TD>Welke overgeleverd is om onze zonden, en opgewekt om onze rechtvaardigmaking.
<TR><TH COLSPAN=2>
</TABLE>
<BR>
<HR>
<A HREF="rm3.htm" TARGET="bijbeltekst">[Vorig hoofdstuk]</A><A HREF="rm5.htm" TARGET="bijbeltekst">[Volgend hoofdstuk]</A><BR>
</BODY>
</HTML>
