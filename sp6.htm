<HTML>
<HEAD>
<TITLE>
Spreuken 6
</TITLE>
</HEAD>
<BODY BGCOLOR="#FFFFFF">
<A HREF=sp1.htm TARGET="bijbeltekst">1</A>
<A HREF=sp2.htm TARGET="bijbeltekst">2</A>
<A HREF=sp3.htm TARGET="bijbeltekst">3</A>
<A HREF=sp4.htm TARGET="bijbeltekst">4</A>
<A HREF=sp5.htm TARGET="bijbeltekst">5</A>
6
<A HREF=sp7.htm TARGET="bijbeltekst">7</A>
<A HREF=sp8.htm TARGET="bijbeltekst">8</A>
<A HREF=sp9.htm TARGET="bijbeltekst">9</A>
<A HREF=sp10.htm TARGET="bijbeltekst">10</A>
<A HREF=sp11.htm TARGET="bijbeltekst">11</A>
<A HREF=sp12.htm TARGET="bijbeltekst">12</A>
<A HREF=sp13.htm TARGET="bijbeltekst">13</A>
<A HREF=sp14.htm TARGET="bijbeltekst">14</A>
<A HREF=sp15.htm TARGET="bijbeltekst">15</A>
<A HREF=sp16.htm TARGET="bijbeltekst">16</A>
<A HREF=sp17.htm TARGET="bijbeltekst">17</A>
<A HREF=sp18.htm TARGET="bijbeltekst">18</A>
<A HREF=sp19.htm TARGET="bijbeltekst">19</A>
<A HREF=sp20.htm TARGET="bijbeltekst">20</A>
<A HREF=sp21.htm TARGET="bijbeltekst">21</A>
<A HREF=sp22.htm TARGET="bijbeltekst">22</A>
<A HREF=sp23.htm TARGET="bijbeltekst">23</A>
<A HREF=sp24.htm TARGET="bijbeltekst">24</A>
<A HREF=sp25.htm TARGET="bijbeltekst">25</A>
<A HREF=sp26.htm TARGET="bijbeltekst">26</A>
<A HREF=sp27.htm TARGET="bijbeltekst">27</A>
<A HREF=sp28.htm TARGET="bijbeltekst">28</A>
<A HREF=sp29.htm TARGET="bijbeltekst">29</A>
<A HREF=sp30.htm TARGET="bijbeltekst">30</A>
<A HREF=sp31.htm TARGET="bijbeltekst">31</A>
<BR><HR><BR>
<TABLE>
<TR><TH COLSPAN=2>Spreuken 6
<TR><TH COLSPAN=2>
<TR><TD VALIGN=top>1<TD>Mijn zoon! zo gij voor uw naaste borg geworden zijt, voor een vreemde uw hand toegeklapt hebt;
<TR><TD VALIGN=top>2<TD>Gij zijt verstrikt met de redenen uws monds; gij zijt gevangen met de redenen uws monds.
<TR><TD VALIGN=top>3<TD>Doe nu dit, mijn zoon! en red u, dewijl gij in de hand uws naasten gekomen zijt; ga, onderwerp uzelven, en sterk uw naaste.
<TR><TD VALIGN=top>4<TD>Laat uw ogen geen slaap toe, noch uw oogleden sluimering.
<TR><TD VALIGN=top>5<TD>Red u, als een ree uit de hand <I>des</I> <I>jagers</I>, en als een vogel uit de hand des vogelvangers.
<TR><TD VALIGN=top>6<TD>Ga tot de mier, gij luiaard! zie haar wegen, en word wijs;
<TR><TD VALIGN=top>7<TD>Dewelke, geen overste, ambtman noch heerser hebbende,
<TR><TD VALIGN=top>8<TD>Haar brood bereidt in den zomer, haar spijs vergadert in den oogst.
<TR><TD VALIGN=top>9<TD>Hoe lang zult gij, luiaard, nederliggen? Wanneer zult gij van uw slaap opstaan?
<TR><TD VALIGN=top>10<TD>Een weinig slapens, een weinig sluimerens, een weinig handvouwens, al nederliggende;
<TR><TD VALIGN=top>11<TD>Zo zal uw armoede <I>u</I> overkomen als een wandelaar, en uw gebrek als een gewapend man.
<TR><TD VALIGN=top>12<TD>Een Belialsmens, een ondeugdzaam man gaat met verkeerdheid des monds om;
<TR><TD VALIGN=top>13<TD>Wenkt met zijn ogen, spreekt met zijn voeten, leert met zijn vingeren;
<TR><TD VALIGN=top>14<TD>In zijn hart zijn verkeerdheden, hij smeedt te aller tijd kwaad; hij werpt twisten in.
<TR><TD VALIGN=top>15<TD>Daarom zal zijn verderf haastelijk komen; hij zal schielijk verbroken worden, dat er geen genezen aan zij.
<TR><TD VALIGN=top>16<TD>Deze zes haat de HEERE; ja, zeven zijn Zijn ziel een gruwel:
<TR><TD VALIGN=top>17<TD>Hoge ogen, een valse tong, en handen, die onschuldig bloed vergieten;
<TR><TD VALIGN=top>18<TD>Een hart, dat ondeugdzame gedachten smeedt; voeten, die zich haasten, om tot kwaad te lopen;
<TR><TD VALIGN=top>19<TD>Een vals getuige, <I>die</I> leugenen blaast; en die tussen broederen krakelen inwerpt.
<TR><TD VALIGN=top>20<TD>Mijn zoon, bewaar het gebod uws vaders, en verlaat de wet uwer moeder niet.
<TR><TD VALIGN=top>21<TD>Bind ze steeds aan uw hart, hecht ze aan uw hals.
<TR><TD VALIGN=top>22<TD>Als gij wandelt, zal dat u geleiden; als gij nederligt, zal het over u de wacht houden; als gij wakker wordt, zal hetzelve <I>met</I> u spreken.
<TR><TD VALIGN=top>23<TD>Want het gebod is een lamp, en de wet is een licht, en de bestraffingen der tucht zijn de weg des levens;
<TR><TD VALIGN=top>24<TD>Om u te bewaren voor de kwade vrouw, voor het gevlei der vreemde tong.
<TR><TD VALIGN=top>25<TD>Begeer haar schoonheid niet in uw hart, en laat ze u niet vangen met haar oogleden.
<TR><TD VALIGN=top>26<TD>Want door een vrouw, <I>die</I> een hoer is, komt men tot een stuk broods; en eens mans huisvrouw jaagt de kostelijke ziel.
<TR><TD VALIGN=top>27<TD>Zal iemand vuur in zijn boezem nemen, dat zijn klederen niet verbrand worden?
<TR><TD VALIGN=top>28<TD>Zal iemand op kolen gaan, dat zijn voeten niet branden?
<TR><TD VALIGN=top>29<TD>Alzo die tot zijns naasten huisvrouw ingaat; al wie haar aanroert, zal niet onschuldig gehouden worden.
<TR><TD VALIGN=top>30<TD>Men doet een dief geen verachting aan, als hij steelt om zijn ziel te vullen, dewijl hij honger heeft;
<TR><TD VALIGN=top>31<TD>En gevonden zijnde, vergeldt hij het zevenvoudig; hij geeft al het goed van zijn huis.
<TR><TD VALIGN=top>32<TD><I>Maar</I> die met een vrouw overspel doet, is verstandeloos; hij verderft zijn ziel, die dat doet;
<TR><TD VALIGN=top>33<TD>Plage en schande zal hij vinden, en zijn smaad zal niet uitgewist worden.
<TR><TD VALIGN=top>34<TD>Want jaloersheid is een grimmigheid des mans; en in den dag der wraak zal hij niet verschonen.
<TR><TD VALIGN=top>35<TD>Hij zal geen verzoening aannemen; en hij zal niet bewilligen, ofschoon gij het geschenk vergroot.
<TR><TH COLSPAN=2>
</TABLE>
<BR>
<HR>
<A HREF="sp5.htm" TARGET="bijbeltekst">[Vorig hoofdstuk]</A><A HREF="sp7.htm" TARGET="bijbeltekst">[Volgend hoofdstuk]</A><BR>
</BODY>
</HTML>
