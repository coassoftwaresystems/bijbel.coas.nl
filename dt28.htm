<HTML>
<HEAD>
<TITLE>
Deuteronomium 28
</TITLE>
</HEAD>
<BODY BGCOLOR="#FFFFFF">
<A HREF=dt1.htm TARGET="bijbeltekst">1</A>
<A HREF=dt2.htm TARGET="bijbeltekst">2</A>
<A HREF=dt3.htm TARGET="bijbeltekst">3</A>
<A HREF=dt4.htm TARGET="bijbeltekst">4</A>
<A HREF=dt5.htm TARGET="bijbeltekst">5</A>
<A HREF=dt6.htm TARGET="bijbeltekst">6</A>
<A HREF=dt7.htm TARGET="bijbeltekst">7</A>
<A HREF=dt8.htm TARGET="bijbeltekst">8</A>
<A HREF=dt9.htm TARGET="bijbeltekst">9</A>
<A HREF=dt10.htm TARGET="bijbeltekst">10</A>
<A HREF=dt11.htm TARGET="bijbeltekst">11</A>
<A HREF=dt12.htm TARGET="bijbeltekst">12</A>
<A HREF=dt13.htm TARGET="bijbeltekst">13</A>
<A HREF=dt14.htm TARGET="bijbeltekst">14</A>
<A HREF=dt15.htm TARGET="bijbeltekst">15</A>
<A HREF=dt16.htm TARGET="bijbeltekst">16</A>
<A HREF=dt17.htm TARGET="bijbeltekst">17</A>
<A HREF=dt18.htm TARGET="bijbeltekst">18</A>
<A HREF=dt19.htm TARGET="bijbeltekst">19</A>
<A HREF=dt20.htm TARGET="bijbeltekst">20</A>
<A HREF=dt21.htm TARGET="bijbeltekst">21</A>
<A HREF=dt22.htm TARGET="bijbeltekst">22</A>
<A HREF=dt23.htm TARGET="bijbeltekst">23</A>
<A HREF=dt24.htm TARGET="bijbeltekst">24</A>
<A HREF=dt25.htm TARGET="bijbeltekst">25</A>
<A HREF=dt26.htm TARGET="bijbeltekst">26</A>
<A HREF=dt27.htm TARGET="bijbeltekst">27</A>
28
<A HREF=dt29.htm TARGET="bijbeltekst">29</A>
<A HREF=dt30.htm TARGET="bijbeltekst">30</A>
<A HREF=dt31.htm TARGET="bijbeltekst">31</A>
<A HREF=dt32.htm TARGET="bijbeltekst">32</A>
<A HREF=dt33.htm TARGET="bijbeltekst">33</A>
<A HREF=dt34.htm TARGET="bijbeltekst">34</A>
<BR><HR><BR>
<TABLE>
<TR><TH COLSPAN=2>Deuteronomium 28
<TR><TH COLSPAN=2>
<TR><TD VALIGN=top>1<TD>En het zal geschieden, indien gij der stem des HEEREN, uws Gods, vlijtiglijk zult gehoorzamen, waarnemende te doen al Zijn geboden, die ik u heden gebiede, zo zal de HEERE, uw God, u hoog zetten boven alle volken der aarde.
<TR><TD VALIGN=top>2<TD>En al deze zegeningen zullen over u komen, en u aantreffen, wanneer gij der stem des HEEREN uws Gods, zult gehoorzaam zijn.
<TR><TD VALIGN=top>3<TD>Gezegend zult gij zijn in de stad, en gezegend zult gij zijn in het veld.
<TR><TD VALIGN=top>4<TD>Gezegend zal zijn de vrucht uws buiks, en de vrucht uws lands, en de vrucht uwer beesten, de voortzetting uwer koeien, en de kudden van uw klein vee.
<TR><TD VALIGN=top>5<TD>Gezegend zal zijn uw korf, en uw baktrog.
<TR><TD VALIGN=top>6<TD>Gezegend zult gij zijn in uw ingaan, gezegend zult gij zijn in uw uitgaan.
<TR><TD VALIGN=top>7<TD>De HEERE zal geven uw vijanden, die tegen u opstaan, geslagen voor uw aangezicht; door een weg zullen zij tot u uittrekken, maar door zeven wegen zullen zij voor uw aangezicht vlieden.
<TR><TD VALIGN=top>8<TD>De HEERE zal den zegen gebieden, dat Hij met u zij in uw schuren, en in alles, waaraan gij uw hand slaat; en Hij zal u zegenen in het land, dat u de HEERE, uw God, geven zal.
<TR><TD VALIGN=top>9<TD>De HEERE zal u Zichzelven tot een heilig volk bevestigen, gelijk als Hij u gezworen heeft, wanneer gij de geboden des HEEREN, uws Gods, zult houden, en in Zijn wegen wandelen.
<TR><TD VALIGN=top>10<TD>En alle volken der aarde zullen zien, dat de Naam des HEEREN over u genoemd is, en zij zullen voor u vrezen.
<TR><TD VALIGN=top>11<TD>En de HEERE zal u doen overvloeien aan goed, in de vrucht uws buiks, en in de vrucht uwer beesten, en in de vrucht uws lands; op het land, dat de HEERE uw vaderen gezworen heeft u te zullen geven.
<TR><TD VALIGN=top>12<TD>De HEERE zal u opendoen Zijn goeden schat, den hemel, om aan uw land regen te geven te zijner tijd, en om te zegenen al het werk uwer hand; en gij zult aan vele volken lenen, maar gij zult niet ontlenen.
<TR><TD VALIGN=top>13<TD>En de HEERE zal u tot een hoofd maken, en niet tot een staart, en gij zult alleenlijk boven zijn, en niet onder zijn; wanneer gij horen zult naar de geboden des HEEREN, uws Gods, die ik u heden gebiede te houden en te doen;
<TR><TD VALIGN=top>14<TD>En gij niet afwijken zult van al de woorden, die ik ulieden heden gebiede, ter rechterhand of ter linkerhand, dat gij andere goden nawandelt, om hen te dienen.
<TR><TD VALIGN=top>15<TD>Daarentegen zal het geschieden, indien gij de stem des HEEREN, uws Gods, niet zult gehoorzaam zijn, om waar te nemen, dat gij doet al Zijn geboden en Zijn inzettingen, die ik u heden gebiede; zo zullen al deze vloeken over u komen, en u treffen.
<TR><TD VALIGN=top>16<TD>Vervloekt zult gij zijn in de stad, en vervloekt zult gij zijn in het veld.
<TR><TD VALIGN=top>17<TD>Vervloekt zal zijn uw korf, en uw baktrog.
<TR><TD VALIGN=top>18<TD>Vervloekt zal zijn de vrucht uws buiks, en de vrucht uws lands, de voortzetting uwer koeien, en de kudden van uw klein vee.
<TR><TD VALIGN=top>19<TD>Vervloekt zult gij zijn in uw ingaan, en vervloekt zult gij zijn in uw uitgaan.
<TR><TD VALIGN=top>20<TD>De HEERE zal onder u zenden den vloek, de verstoring en het verderf, in alles, waaraan gij uw hand slaat, dat gij doen zult; totdat gij verdelgd wordt, en totdat gij haastelijk omkomt, vanwege de boosheid uwer werken, waarmede gij Mij verlaten hebt.
<TR><TD VALIGN=top>21<TD>De HEERE zal u de pestilentie doen aankleven, totdat Hij u verdoe van het land, waar gij naar toe gaat, om dat te erven.
<TR><TD VALIGN=top>22<TD>De HEERE zal u slaan met tering, en met koorts, en met vurigheid, en met hitte, en met droogte, en met brandkoren, en met honigdauw, die u vervolgen zullen, totdat gij omkomt.
<TR><TD VALIGN=top>23<TD>En uw hemel, die boven uw hoofd is, zal koper zijn, en de aarde, die onder u is, zal ijzer zijn.
<TR><TD VALIGN=top>24<TD>De HEERE, uw God, zal pulver en stof tot regen uws lands geven; van den hemel zal het op u nederdalen, totdat gij verdelgd wordt.
<TR><TD VALIGN=top>25<TD>De HEERE zal u geslagen geven voor het aangezicht uwer vijanden; door een weg zult gij tot hem uittrekken, en door zeven wegen zult gij voor zijn aangezicht vlieden; en gij zult van alle koninkrijken der aarde beroerd worden.
<TR><TD VALIGN=top>26<TD>En uw dood lichaam zal aan alle gevogelte des hemels, en aan de beesten der aarde tot spijze zijn; en niemand zal ze afschrikken.
<TR><TD VALIGN=top>27<TD>De HEERE zal u slaan met zweren van Egypte, en met spenen, en met droge schurft, en met krauwsel, waarvan gij niet zult kunnen genezen worden.
<TR><TD VALIGN=top>28<TD>De HEERE zal u slaan met onzinnigheid, en met blindheid, en met verbaasdheid des harten;
<TR><TD VALIGN=top>29<TD>Dat gij op den middag zult omtasten, gelijk als een blinde omtast in het donkere, en uw wegen niet zult voorspoedig maken; maar gij zult alleenlijk verdrukt en beroofd zijn alle dagen, en er zal geen verlosser zijn.
<TR><TD VALIGN=top>30<TD>Gij zult een vrouw ondertrouwen, maar een ander zal haar beslapen; een huis zult gij bouwen, maar daarin niet wonen; een wijngaard zult gij planten, maar dien niet gemeen maken.
<TR><TD VALIGN=top>31<TD>Uw os zal voor uw ogen geslacht worden, maar gij zult daarvan niet eten; uw ezel zal van voor uw aangezicht geroofd worden, en tot u niet wederkeren; uw klein vee zal aan uw vijanden gegeven worden, en voor u zal geen verlosser zijn.
<TR><TD VALIGN=top>32<TD>Uw zonen en uw dochteren zullen aan een ander volk gegeven worden, dat het uw ogen aanzien, en naar hen bezwijken den gansen dag; maar het zal in het vermogen uwer hand niet zijn.
<TR><TD VALIGN=top>33<TD>De vrucht van uw land en al uw arbeid zal een volk eten, dat gij niet gekend hebt; en gij zult alle dagen alleenlijk verdrukt en gepletterd zijn.
<TR><TD VALIGN=top>34<TD>En gij zult onzinnig zijn, vanwege het gezicht uwer ogen, dat gij zien zult.
<TR><TD VALIGN=top>35<TD>De HEERE zal u slaan met boze zweren, aan de knieen en aan de benen, waarvan gij niet zult kunnen genezen worden, van uw voetzool af tot aan uw schedel.
<TR><TD VALIGN=top>36<TD>De HEERE zal u, mitsgaders uw koning, dien gij over u zult gesteld hebben, doen gaan tot een volk, dat gij niet gekend hebt, noch uw vaderen; en aldaar zult gij dienen andere goden, hout en steen.
<TR><TD VALIGN=top>37<TD>En gij zult zijn tot een schrik, tot een spreekwoord en tot een spotrede, onder al de volken, waarheen u de HEERE leiden zal.
<TR><TD VALIGN=top>38<TD>Gij zult veel zaads op den akker uitbrengen, maar gij zult weinig inzamelen; want de sprinkhaan zal het verteren.
<TR><TD VALIGN=top>39<TD>Wijngaarden zult gij planten, en bouwen, maar gij zult geen wijn drinken, noch iets vergaderen; want de worm zal het afeten.
<TR><TD VALIGN=top>40<TD>Olijfbomen zult gij hebben in al uw landpalen, maar gij zult u met olie niet zalven; want uw olijfboom zal <I>zijn</I> <I>vrucht</I> afwerpen.
<TR><TD VALIGN=top>41<TD>Zonen en dochteren zult gij gewinnen, maar zij zullen voor u niet zijn; want zij zullen in gevangenis gaan.
<TR><TD VALIGN=top>42<TD>Al uw geboomte, en de vrucht uws lands zal het boos gewormte erfelijk bezitten.
<TR><TD VALIGN=top>43<TD>De vreemdeling, die in het midden van u is, zal hoog, hoog boven u opklimmen; en gij zult laag, laag nederdalen.
<TR><TD VALIGN=top>44<TD>Hij zal u lenen, maar gij zult hem niet lenen; hij zal tot een hoofd zijn, en gij zult tot een staart zijn.
<TR><TD VALIGN=top>45<TD>En al deze vloeken zullen over u komen, en u vervolgen, en u treffen, totdat gij verdelgd wordt; omdat gij der stem des HEEREN, uws Gods, niet gehoorzaam zult geweest zijn, om te houden Zijn geboden en Zijn inzettingen, die Hij u geboden heeft.
<TR><TD VALIGN=top>46<TD>En zij zullen onder u tot een teken, en tot een wonder zijn, ja, onder uw zaad tot in eeuwigheid.
<TR><TD VALIGN=top>47<TD>Omdat gij den HEERE, uw God, niet gediend zult hebben met vrolijkheid en goedheid des harten, vanwege de veelheid van alles;
<TR><TD VALIGN=top>48<TD>Zo zult gij uw vijanden, die de HEERE onder u zenden zal, dienen, in honger en in dorst, en in naaktheid, en in gebrek van alles; en Hij zal een ijzeren juk op uw hals leggen, totdat Hij u verdelge.
<TR><TD VALIGN=top>49<TD>De HEERE zal tegen u een volk verheffen van verre, van het einde der aarde, gelijk als een arend vliegt; een volk, welks spraak gij niet zult verstaan;
<TR><TD VALIGN=top>50<TD>Een volk, stijf van aangezicht, dat het aangezicht des ouden niet zal aannemen, noch den jonge genadig zijn.
<TR><TD VALIGN=top>51<TD>En het zal de vrucht uwer beesten, en de vrucht uws lands opeten, totdat gij verdelgd zult zijn; hetwelk u geen koren, most noch olie, voortzetting uwer koeien noch kudden van uw klein vee zal overig laten, totdat Hij u verdoe.
<TR><TD VALIGN=top>52<TD>En het zal u beangstigen in al uw poorten, totdat uw hoge en vaste muren nedervallen, op welke gij vertrouwdet in uw ganse land; ja, het zal u beangstigen in al uw poorten, in uw ganse land, dat u de HEERE, uw God, gegeven heeft.
<TR><TD VALIGN=top>53<TD>En gij zult eten de vrucht uws buiks, het vlees uwer zonen en uwer dochteren, die u de HEERE, uw God, gegeven zal hebben; in de belegering en in de benauwing, waarmede uw vijanden u zullen benauwen
<TR><TD VALIGN=top>54<TD>Aangaande den man, die teder onder u, en die zeer wellustig geweest is, zijn oog zal kwaad zijn tegen zijn broeder en tegen de huisvrouw zijns schoots, en tegen zijn overige zonen, die hij overgehouden zal hebben;
<TR><TD VALIGN=top>55<TD>Dat hij niet aan een van die zal geven van het vlees zijner zonen, die hij eten zal, omdat hij voor zich niets heeft overgehouden; in de belegering en in de benauwing, waarmede uw vijand u in al uw poorten zal benauwen.
<TR><TD VALIGN=top>56<TD>Aangaande de tedere en wellustige <I>vrouw</I> onder u, die niet verzocht heeft haar voetzool op de aarde te zetten, omdat zij zich wellustig en teder hield; haar oog zal kwaad zijn tegen den man haars schoots, en tegen haar zoon, en tegen haar dochter;
<TR><TD VALIGN=top>57<TD>En dat om haar nageboorte, die van tussen haar voeten uitgegaan zal zijn, en om haar zonen, die zij gebaard zal hebben; want zij zal hen eten in het verborgene, vermits gebrek van alles; in de belegering en in de benauwing, waarmede uw vijand u zal benauwen in uw poorten.
<TR><TD VALIGN=top>58<TD>Indien gij niet zult waarnemen te doen al de woorden dezer wet, die in dit boek geschreven zijn, om te vrezen dezen heerlijken en vreselijken Naam den HEERE uw God;
<TR><TD VALIGN=top>59<TD>Zo zal de HEERE uw plagen wonderlijk maken, mitsgaders de plagen van uw zaad; het zullen grote en gewisse plagen, en boze en gewisse krankten zijn.
<TR><TD VALIGN=top>60<TD>En Hij zal op u doen keren alle kwalen van Egypte, voor dewelke gij gevreesd hebt, en zij zullen u aanhangen.
<TR><TD VALIGN=top>61<TD>Ook alle krankte, en alle plage, die in het boek dezer wet niet geschreven is, zal de HEERE over u doen komen, totdat gij verdelgd wordt.
<TR><TD VALIGN=top>62<TD>En gij zult met weinige mensen overgelaten worden, in plaats dat gij geweest zijt als de sterren des hemels in menigte; omdat gij der stem des HEEREN, uws Gods, niet gehoorzaam geweest zijt.
<TR><TD VALIGN=top>63<TD>En het zal geschieden, gelijk als de HEERE Zich over ulieden verblijdde, u goed doende en u vermenigvuldigende, alzo zal Zich de HEERE over u verblijden, u verdoende en u verdelgende; en gij zult uitgerukt worden uit het land, waar gij naar toe gaat, om dat te erven.
<TR><TD VALIGN=top>64<TD>En de HEERE zal u verstrooien onder alle volken, van het ene einde der aarde tot aan het andere einde der aarde; en aldaar zult gij andere goden dienen, die gij niet gekend hebt, noch uw vaders, hout en steen.
<TR><TD VALIGN=top>65<TD>Daartoe zult gij onder dezelve volken niet stil zijn, en uw voetzool zal geen rust hebben; want de HEERE zal u aldaar een bevend hart geven, en bezwijking der ogen, en mattigheid der ziel.
<TR><TD VALIGN=top>66<TD>En uw leven zal tegenover u hangen; en gij zult nacht en dag schrikken, en gij zult van uw leven niet zeker zijn.
<TR><TD VALIGN=top>67<TD>Des morgens zult gij zeggen: Och, dat het avond ware; en des avonds zult gij zeggen: Och, dat het morgen ware; vermits den schrik uws harten, waarmede gij zult verschrikt zijn, en vermits het gezicht uwer ogen, dat gij zien zult.
<TR><TD VALIGN=top>68<TD>En de HEERE zal u naar Egypte doen wederkeren in schepen, door een weg, waarvan ik u gezegd heb: Gij zult dien niet meer zien; en aldaar zult gij u aan uw vijanden willen verkopen tot dienstknechten en tot dienstmaagden; maar er zal geen koper zijn.
<TR><TH COLSPAN=2>
</TABLE>
<BR>
<HR>
<A HREF="dt27.htm" TARGET="bijbeltekst">[Vorig hoofdstuk]</A><A HREF="dt29.htm" TARGET="bijbeltekst">[Volgend hoofdstuk]</A><BR>
</BODY>
</HTML>
