<HTML>
<HEAD>
<TITLE>
Jesaja 57
</TITLE>
</HEAD>
<BODY BGCOLOR="#FFFFFF">
<A HREF=js1.htm TARGET="bijbeltekst">1</A>
<A HREF=js2.htm TARGET="bijbeltekst">2</A>
<A HREF=js3.htm TARGET="bijbeltekst">3</A>
<A HREF=js4.htm TARGET="bijbeltekst">4</A>
<A HREF=js5.htm TARGET="bijbeltekst">5</A>
<A HREF=js6.htm TARGET="bijbeltekst">6</A>
<A HREF=js7.htm TARGET="bijbeltekst">7</A>
<A HREF=js8.htm TARGET="bijbeltekst">8</A>
<A HREF=js9.htm TARGET="bijbeltekst">9</A>
<A HREF=js10.htm TARGET="bijbeltekst">10</A>
<A HREF=js11.htm TARGET="bijbeltekst">11</A>
<A HREF=js12.htm TARGET="bijbeltekst">12</A>
<A HREF=js13.htm TARGET="bijbeltekst">13</A>
<A HREF=js14.htm TARGET="bijbeltekst">14</A>
<A HREF=js15.htm TARGET="bijbeltekst">15</A>
<A HREF=js16.htm TARGET="bijbeltekst">16</A>
<A HREF=js17.htm TARGET="bijbeltekst">17</A>
<A HREF=js18.htm TARGET="bijbeltekst">18</A>
<A HREF=js19.htm TARGET="bijbeltekst">19</A>
<A HREF=js20.htm TARGET="bijbeltekst">20</A>
<A HREF=js21.htm TARGET="bijbeltekst">21</A>
<A HREF=js22.htm TARGET="bijbeltekst">22</A>
<A HREF=js23.htm TARGET="bijbeltekst">23</A>
<A HREF=js24.htm TARGET="bijbeltekst">24</A>
<A HREF=js25.htm TARGET="bijbeltekst">25</A>
<A HREF=js26.htm TARGET="bijbeltekst">26</A>
<A HREF=js27.htm TARGET="bijbeltekst">27</A>
<A HREF=js28.htm TARGET="bijbeltekst">28</A>
<A HREF=js29.htm TARGET="bijbeltekst">29</A>
<A HREF=js30.htm TARGET="bijbeltekst">30</A>
<A HREF=js31.htm TARGET="bijbeltekst">31</A>
<A HREF=js32.htm TARGET="bijbeltekst">32</A>
<A HREF=js33.htm TARGET="bijbeltekst">33</A>
<A HREF=js34.htm TARGET="bijbeltekst">34</A>
<A HREF=js35.htm TARGET="bijbeltekst">35</A>
<A HREF=js36.htm TARGET="bijbeltekst">36</A>
<A HREF=js37.htm TARGET="bijbeltekst">37</A>
<A HREF=js38.htm TARGET="bijbeltekst">38</A>
<A HREF=js39.htm TARGET="bijbeltekst">39</A>
<A HREF=js40.htm TARGET="bijbeltekst">40</A>
<A HREF=js41.htm TARGET="bijbeltekst">41</A>
<A HREF=js42.htm TARGET="bijbeltekst">42</A>
<A HREF=js43.htm TARGET="bijbeltekst">43</A>
<A HREF=js44.htm TARGET="bijbeltekst">44</A>
<A HREF=js45.htm TARGET="bijbeltekst">45</A>
<A HREF=js46.htm TARGET="bijbeltekst">46</A>
<A HREF=js47.htm TARGET="bijbeltekst">47</A>
<A HREF=js48.htm TARGET="bijbeltekst">48</A>
<A HREF=js49.htm TARGET="bijbeltekst">49</A>
<A HREF=js50.htm TARGET="bijbeltekst">50</A>
<A HREF=js51.htm TARGET="bijbeltekst">51</A>
<A HREF=js52.htm TARGET="bijbeltekst">52</A>
<A HREF=js53.htm TARGET="bijbeltekst">53</A>
<A HREF=js54.htm TARGET="bijbeltekst">54</A>
<A HREF=js55.htm TARGET="bijbeltekst">55</A>
<A HREF=js56.htm TARGET="bijbeltekst">56</A>
57
<A HREF=js58.htm TARGET="bijbeltekst">58</A>
<A HREF=js59.htm TARGET="bijbeltekst">59</A>
<A HREF=js60.htm TARGET="bijbeltekst">60</A>
<A HREF=js61.htm TARGET="bijbeltekst">61</A>
<A HREF=js62.htm TARGET="bijbeltekst">62</A>
<A HREF=js63.htm TARGET="bijbeltekst">63</A>
<A HREF=js64.htm TARGET="bijbeltekst">64</A>
<A HREF=js65.htm TARGET="bijbeltekst">65</A>
<A HREF=js66.htm TARGET="bijbeltekst">66</A>
<BR><HR><BR>
<TABLE>
<TR><TH COLSPAN=2>Jesaja 57
<TR><TH COLSPAN=2>
<TR><TD VALIGN=top>1<TD>De rechtvaardige komt om, en er is niemand, die het ter harte neemt; en de weldadige lieden worden weggeraapt, zonder dat er iemand op let, dat de rechtvaardige weggeraapt wordt voor het kwaad.
<TR><TD VALIGN=top>2<TD>Hij zal ingaan <I>in</I> den vrede; zij zullen rusten op hun slaapsteden, een iegelijk, die <I>in</I> zijn oprechtheid gewandeld heeft.
<TR><TD VALIGN=top>3<TD>Doch nadert gijlieden hier toe, gij kinderen der guichelares! gij overspelig zaad, en gij, die hoererij bedrijft!
<TR><TD VALIGN=top>4<TD>Over wien maakt gij u lustig, over wien spert gij den mond wijd open <I>en</I> steekt de tong lang uit? Zijt gij niet kinderen der overtreding, een zaad der valsheid?
<TR><TD VALIGN=top>5<TD>Die hittig zijt in de eikenbossen, onder allen groenen boom; slachtende de kinderen aan de beken, onder de hoeken der steenrotsen.
<TR><TD VALIGN=top>6<TD>Aan de gladde <I>stenen</I> der beken is uw deel, die, die zijn uw lot; ook stort gij denzelven drankoffer uit, gij offert hun spijsoffer; zou Ik Mij over deze dingen troosten laten?
<TR><TD VALIGN=top>7<TD>Gij stelt uw leger op een hogen en verhevenen berg; ook klimt gij derwaarts op, om slachtoffer te offeren.
<TR><TD VALIGN=top>8<TD>En achter de deur en posten zet gij uw gedenkteken; want van Mij <I>wijkende</I> ontdekt gij u, en klimt op; gij maakt uw leger wijd, en maakt u <I>een</I> <I>verbond</I> <I>met</I> <I>enigen</I> uit dezelve, gij hebt hun leger lief <I>in</I> elke plaats, <I>die</I> gij ziet.
<TR><TD VALIGN=top>9<TD>En gij trekt met olie tot den koning, en gij vermenigvuldigt uw welriekende zalven; en gij zendt uw gezanten verre weg, en vernedert u tot de hel toe.
<TR><TD VALIGN=top>10<TD>Gij zijt vermoeid door uw grote reis, <I>maar</I> gij zegt niet: Het is buiten hoop; gij hebt het leven uwer hand gevonden, daarom wordt gij niet ziek.
<TR><TD VALIGN=top>11<TD>Maar voor wien hebt gij geschroomd of gevreesd? Want gij hebt gelogen, en zijt Mijner niet gedachtig geweest, gij hebt <I>Mij</I> op uw hart niet gelegd; is het niet, <I>om</I> dat Ik zwijg, en dat van ouds af, en gij vreest Mij niet?
<TR><TD VALIGN=top>12<TD>Ik zal uw gerechtigheid bekend maken, en uw werken, dat zij u geen nut doen zullen.
<TR><TD VALIGN=top>13<TD>Wanneer gij roepen zult, zo laat die, die van u vergaderd zijn, u redden; doch de wind zal hen allen wegvoeren, de ijdelheid zal hen wegnemen. Maar die op Mij betrouwt, die zal het aardrijk erven, en Mijn heiligen berg erfelijk bezitten.
<TR><TD VALIGN=top>14<TD>En men zal zeggen: Verhoogt <I>de</I> <I>baan</I>, verhoogt <I>de</I> <I>baan</I>, bereidt den weg, neemt den aanstoot uit den weg Mijns volks.
<TR><TD VALIGN=top>15<TD>Want alzo zegt de Hoge en Verhevene, Die in de eeuwigheid woont, en Wiens Naam heilig is: Ik woon <I>in</I> de hoogte en <I>in</I> het heilige, en bij dien, die van een verbrijzelden en nederigen geest is, opdat Ik levend make den geest der nederigen, en opdat Ik levend make het hart der verbrijzelden.
<TR><TD VALIGN=top>16<TD>Want Ik zal niet eeuwiglijk twisten, en Ik zal niet geduriglijk verbolgen zijn; want de geest zou van voor Mijn aangezicht overstelpt worden, en de zielen, die Ik gemaakt heb.
<TR><TD VALIGN=top>17<TD>Ik was verbolgen over de ongerechtigheid hunner gierigheid, en sloeg hen; Ik verborg Mij, en was verbolgen; evenwel gingen zij afkerig henen in den weg huns harten.
<TR><TD VALIGN=top>18<TD>Ik zie hun wegen, en Ik zal hen genezen; en Ik zal hen geleiden, en hun vertroostingen wedergeven, namelijk aan hun treurigen.
<TR><TD VALIGN=top>19<TD>Ik schep de vrucht der lippen, vrede, vrede dengenen, die verre zijn, en dengenen, die nabij zijn, zegt de HEERE, en Ik zal hen genezen.
<TR><TD VALIGN=top>20<TD>Doch de goddelozen zijn als een voortgedreven zee, want die kan niet rusten, en haar wateren werpen slijk en modder op.
<TR><TD VALIGN=top>21<TD>De goddelozen, zegt mijn God, hebben geen vrede.
<TR><TH COLSPAN=2>
</TABLE>
<BR>
<HR>
<A HREF="js56.htm" TARGET="bijbeltekst">[Vorig hoofdstuk]</A><A HREF="js58.htm" TARGET="bijbeltekst">[Volgend hoofdstuk]</A><BR>
</BODY>
</HTML>
