<HTML>
<HEAD>
<TITLE>
1 Petrus 5
</TITLE>
</HEAD>
<BODY BGCOLOR="#FFFFFF">
<A HREF=1pt1.htm TARGET="bijbeltekst">1</A>
<A HREF=1pt2.htm TARGET="bijbeltekst">2</A>
<A HREF=1pt3.htm TARGET="bijbeltekst">3</A>
<A HREF=1pt4.htm TARGET="bijbeltekst">4</A>
5
<BR><HR><BR>
<TABLE>
<TR><TH COLSPAN=2>1 Petrus 5
<TR><TH COLSPAN=2>
<TR><TD VALIGN=top>1<TD>De ouderlingen, die onder u zijn, vermaan ik, die een medeouderling, en getuige des lijdens van Christus ben, en deelachtig der heerlijkheid, die geopenbaard zal worden:
<TR><TD VALIGN=top>2<TD>Weidt de kudde Gods, die onder u is, hebbende opzicht <I>daarover</I>, niet uit bedwang, maar gewilliglijk; noch om vuil gewin, maar met een volvaardig gemoed;
<TR><TD VALIGN=top>3<TD>Noch als heerschappij voerende over het erfdeel <I>des</I> <I>Heeren</I> maar <I>als</I> voorbeelden der kudde geworden zijnde.
<TR><TD VALIGN=top>4<TD>En als de overste Herder verschenen zal zijn, zo zult gij de onverwelkelijke kroon der heerlijkheid behalen.
<TR><TD VALIGN=top>5<TD>Desgelijks gij jongen, zijt den ouden onderdanig; en zijt allen elkander onderdanig; zijt met de ootmoedigheid bekleed; want God wederstaat de hovaardigen, maar de nederigen geeft Hij genade.
<TR><TD VALIGN=top>6<TD>Vernedert u dan onder de krachtige hand Gods, opdat Hij u verhoge te Zijner tijd.
<TR><TD VALIGN=top>7<TD>Werpt al uw bekommernis op Hem, want Hij zorgt voor u.
<TR><TD VALIGN=top>8<TD>Zijt nuchteren, <I>en</I> waakt; want uw tegenpartij, de duivel, gaat om als een briesende leeuw, zoekende, wien hij zou mogen verslinden;
<TR><TD VALIGN=top>9<TD>Denwelken wederstaat, vast zijnde in het geloof, wetende, dat hetzelfde lijden aan uw broederschap, die in de wereld is, volbracht wordt.
<TR><TD VALIGN=top>10<TD>De God nu aller genade, Die ons geroepen heeft tot Zijn eeuwige heerlijkheid in Christus Jezus, nadat wij een weinig <I>tijds</I> zullen geleden hebben, Dezelve volmake, bevestige, versterke, <I>en</I> fondere ulieden.
<TR><TD VALIGN=top>11<TD>Hem zij de heerlijkheid en de kracht in alle eeuwigheid. Amen.
<TR><TD VALIGN=top>12<TD>Door Silvanus, die u een getrouw broeder is, zo ik acht, heb ik met weinige <I>woorden</I> geschreven, vermanende en betuigende, dat deze is de waarachtige genade Gods, in welke gij staat.
<TR><TD VALIGN=top>13<TD>U groet de medeuitverkorene <I>Gemeente</I>, die in Babylon is, en Markus, mijn zoon.
<TR><TD VALIGN=top>14<TD>Groet elkander met een kus der liefde. Vrede zij u allen, die in Christus Jezus zijt. Amen.
<TR><TH COLSPAN=2>
</TABLE>
<BR>
<HR>
<A HREF="1pt4.htm" TARGET="bijbeltekst">[Vorig hoofdstuk]</A><A HREF="2pt1.htm" TARGET="bijbeltekst">[Volgend hoofdstuk]</A><BR>
</BODY>
</HTML>
