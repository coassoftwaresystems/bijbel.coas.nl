<HTML>
<HEAD>
<TITLE>
Job 9
</TITLE>
</HEAD>
<BODY BGCOLOR="#FFFFFF">
<A HREF=jb1.htm TARGET="bijbeltekst">1</A>
<A HREF=jb2.htm TARGET="bijbeltekst">2</A>
<A HREF=jb3.htm TARGET="bijbeltekst">3</A>
<A HREF=jb4.htm TARGET="bijbeltekst">4</A>
<A HREF=jb5.htm TARGET="bijbeltekst">5</A>
<A HREF=jb6.htm TARGET="bijbeltekst">6</A>
<A HREF=jb7.htm TARGET="bijbeltekst">7</A>
<A HREF=jb8.htm TARGET="bijbeltekst">8</A>
9
<A HREF=jb10.htm TARGET="bijbeltekst">10</A>
<A HREF=jb11.htm TARGET="bijbeltekst">11</A>
<A HREF=jb12.htm TARGET="bijbeltekst">12</A>
<A HREF=jb13.htm TARGET="bijbeltekst">13</A>
<A HREF=jb14.htm TARGET="bijbeltekst">14</A>
<A HREF=jb15.htm TARGET="bijbeltekst">15</A>
<A HREF=jb16.htm TARGET="bijbeltekst">16</A>
<A HREF=jb17.htm TARGET="bijbeltekst">17</A>
<A HREF=jb18.htm TARGET="bijbeltekst">18</A>
<A HREF=jb19.htm TARGET="bijbeltekst">19</A>
<A HREF=jb20.htm TARGET="bijbeltekst">20</A>
<A HREF=jb21.htm TARGET="bijbeltekst">21</A>
<A HREF=jb22.htm TARGET="bijbeltekst">22</A>
<A HREF=jb23.htm TARGET="bijbeltekst">23</A>
<A HREF=jb24.htm TARGET="bijbeltekst">24</A>
<A HREF=jb25.htm TARGET="bijbeltekst">25</A>
<A HREF=jb26.htm TARGET="bijbeltekst">26</A>
<A HREF=jb27.htm TARGET="bijbeltekst">27</A>
<A HREF=jb28.htm TARGET="bijbeltekst">28</A>
<A HREF=jb29.htm TARGET="bijbeltekst">29</A>
<A HREF=jb30.htm TARGET="bijbeltekst">30</A>
<A HREF=jb31.htm TARGET="bijbeltekst">31</A>
<A HREF=jb32.htm TARGET="bijbeltekst">32</A>
<A HREF=jb33.htm TARGET="bijbeltekst">33</A>
<A HREF=jb34.htm TARGET="bijbeltekst">34</A>
<A HREF=jb35.htm TARGET="bijbeltekst">35</A>
<A HREF=jb36.htm TARGET="bijbeltekst">36</A>
<A HREF=jb37.htm TARGET="bijbeltekst">37</A>
<A HREF=jb38.htm TARGET="bijbeltekst">38</A>
<A HREF=jb39.htm TARGET="bijbeltekst">39</A>
<A HREF=jb40.htm TARGET="bijbeltekst">40</A>
<A HREF=jb41.htm TARGET="bijbeltekst">41</A>
<A HREF=jb42.htm TARGET="bijbeltekst">42</A>
<BR><HR><BR>
<TABLE>
<TR><TH COLSPAN=2>Job 9
<TR><TH COLSPAN=2>
<TR><TD VALIGN=top>1<TD>Maar Job antwoordde en zeide:
<TR><TD VALIGN=top>2<TD>Waarlijk, ik weet, dat het zo is; want hoe zou de mens rechtvaardig zijn bij God?
<TR><TD VALIGN=top>3<TD>Zo Hij lust heeft, om met hem te twisten, niet een uit duizend zal hij Hem beantwoorden.
<TR><TD VALIGN=top>4<TD>Hij is wijs van hart, en sterk van kracht; wie heeft zich tegen Hem verhard, en vrede gehad?
<TR><TD VALIGN=top>5<TD>Die de bergen verzet, dat zij het niet gewaar worden, Die ze omkeert in Zijn toorn;
<TR><TD VALIGN=top>6<TD>Die de aarde beweegt uit haar plaats, dat haar pilaren schudden;
<TR><TD VALIGN=top>7<TD>Die de zon gebiedt, en zij gaat niet op; en verzegelt de sterren;
<TR><TD VALIGN=top>8<TD>Die alleen de hemelen uitbreidt, en treedt op de hoogten der zee;
<TR><TD VALIGN=top>9<TD>Die den Wagen maakt, den Orion, en het Zevengesternte, en de binnenkameren van het Zuiden;
<TR><TD VALIGN=top>10<TD>Die grote dingen doet, die men niet doorzoeken kan; en wonderen, die men niet tellen kan.
<TR><TD VALIGN=top>11<TD>Zie, Hij zal voor mij henengaan, en ik zal Hem niet zien; en Hij zal voorbijgaan, en ik zal Hem niet merken.
<TR><TD VALIGN=top>12<TD>Zie, Hij zal roven, wie zal het Hem doen wedergeven? Wie zal tot Hem zeggen: Wat doet Gij?
<TR><TD VALIGN=top>13<TD>God zal Zijn toorn niet afkeren; onder Hem worden gebogen de hovaardige helpers.
<TR><TD VALIGN=top>14<TD>Hoeveel te min zal ik Hem antwoorden, <I>en</I> mijn woorden uitkiezen tegen Hem?
<TR><TD VALIGN=top>15<TD>Denwelken ik, zo ik rechtvaardig ware, niet zou antwoorden; mijn Rechter zal ik om genade bidden.
<TR><TD VALIGN=top>16<TD>Indien ik roep, en Hij mij antwoordt; ik zal niet geloven, dat Hij mijn stem ter ore genomen heeft.
<TR><TD VALIGN=top>17<TD>Want Hij vermorzelt mij door een onweder, en vermenigvuldigt mijn wonden zonder oorzaak.
<TR><TD VALIGN=top>18<TD>Hij laat mij niet toe mijn adem te verhalen; maar Hij verzadigt mij met bitterheden.
<TR><TD VALIGN=top>19<TD>Zo het aan de kracht <I>komt</I>, zie, Hij is sterk; en zo het aan het recht <I>komt</I>, wie zal mij dagvaarden?
<TR><TD VALIGN=top>20<TD>Zo ik mij rechtvaardig, mijn mond zal mij verdoemen; ben ik oprecht, Hij zal mij toch verkeerd verklaren.
<TR><TD VALIGN=top>21<TD>Ben ik oprecht, zo acht ik <I>toch</I> mijn ziel niet; ik versmaad mijn leven.
<TR><TD VALIGN=top>22<TD>Dat is een ding, daarom zeg ik: Den oprechte en den goddeloze verdoet Hij.
<TR><TD VALIGN=top>23<TD>Als de gesel haastelijk doodt, bespot Hij de verzoeking der onschuldigen.
<TR><TD VALIGN=top>24<TD>De aarde wordt gegeven in de hand des goddelozen; Hij overdekt het aangezicht harer rechteren; zo niet, wie is Hij dan?
<TR><TD VALIGN=top>25<TD>En mijn dagen zijn lichter geweest dan een loper; zij zijn weggevloden, zij hebben het goede niet gezien.
<TR><TD VALIGN=top>26<TD>Zij zijn voorbijgevaren met jachtschepen; gelijk een arend naar het aas toevliegt.
<TR><TD VALIGN=top>27<TD>Indien mijn zeggen is: Ik zal mijn klacht vergeten, en ik zal mijn gebaar laten varen, en mij verkwikken;
<TR><TD VALIGN=top>28<TD>Zo schroom ik voor al mijn smarten; ik weet, dat Gij mij niet onschuldig zult houden.
<TR><TD VALIGN=top>29<TD>Ik zal <I>toch</I> goddeloos zijn; waarom dan zal ik ijdellijk arbeiden?
<TR><TD VALIGN=top>30<TD>Indien ik mij wasse met sneeuwwater, en mijn handen zuivere met zeep;
<TR><TD VALIGN=top>31<TD>Dan zult Gij mij in de gracht induiken, en mijn klederen zullen van mij gruwen.
<TR><TD VALIGN=top>32<TD>Want Hij is niet een man, als ik, dien ik antwoorden zou, zo wij te zamen in het gericht kwamen.
<TR><TD VALIGN=top>33<TD>Er is geen scheidsman tussen ons, <I>die</I> zijn hand op ons beiden leggen mocht.
<TR><TD VALIGN=top>34<TD>Dat Hij van op mij Zijn roede wegdoe, en dat Zijn verschrikking mij niet verbaasd make;
<TR><TD VALIGN=top>35<TD>Zo zal ik spreken, en Hem niet vrezen; want zodanig ben ik niet bij mij.
<TR><TH COLSPAN=2>
</TABLE>
<BR>
<HR>
<A HREF="jb8.htm" TARGET="bijbeltekst">[Vorig hoofdstuk]</A><A HREF="jb10.htm" TARGET="bijbeltekst">[Volgend hoofdstuk]</A><BR>
</BODY>
</HTML>
