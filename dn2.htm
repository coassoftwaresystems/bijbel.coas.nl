<HTML>
<HEAD>
<TITLE>
Dani&#235l 2
</TITLE>
</HEAD>
<BODY BGCOLOR="#FFFFFF">
<A HREF=dn1.htm TARGET="bijbeltekst">1</A>
2
<A HREF=dn3.htm TARGET="bijbeltekst">3</A>
<A HREF=dn4.htm TARGET="bijbeltekst">4</A>
<A HREF=dn5.htm TARGET="bijbeltekst">5</A>
<A HREF=dn6.htm TARGET="bijbeltekst">6</A>
<A HREF=dn7.htm TARGET="bijbeltekst">7</A>
<A HREF=dn8.htm TARGET="bijbeltekst">8</A>
<A HREF=dn9.htm TARGET="bijbeltekst">9</A>
<A HREF=dn10.htm TARGET="bijbeltekst">10</A>
<A HREF=dn11.htm TARGET="bijbeltekst">11</A>
<A HREF=dn12.htm TARGET="bijbeltekst">12</A>
<BR><HR><BR>
<TABLE>
<TR><TH COLSPAN=2>Dani&#235l 2
<TR><TH COLSPAN=2>
<TR><TD VALIGN=top>1<TD>In het tweede jaar nu des koninkrijks van Nebukadnezar, droomde Nebukadnezar dromen; daarvan werd zijn geest verslagen, en zijn slaap werd in hem gebroken.
<TR><TD VALIGN=top>2<TD>Toen zeide de koning, dat men roepen zou de tovenaars, en de sterrekijkers, en de guichelaars, en de Chaldeen, om den koning zijn dromen te kennen te geven; zij nu kwamen, en stonden voor het aangezicht des konings.
<TR><TD VALIGN=top>3<TD>En de koning zeide tot hen: Ik heb een droom gedroomd; en mijn geest is ontsteld om dien droom te weten.
<TR><TD VALIGN=top>4<TD>Toen spraken de Chaldeen, tot den koning in het Syrisch: O koning, leef in eeuwigheid! Zeg uw knechten den droom, zo zullen wij de uitlegging te kennen geven.
<TR><TD VALIGN=top>5<TD>De koning antwoordde en zeide tot de Chaldeen: De zaak is mij ontgaan; indien gij mij den droom en zijn uitlegging niet bekend maakt, gij zult in stukken gehouwen worden, en uw huizen zullen tot een drekhoop gemaakt worden.
<TR><TD VALIGN=top>6<TD>Maar indien gijlieden den droom en zijn uitlegging te kennen geeft, zo zult gij geschenken en gaven, en grote eer van mij ontvangen; daarom geeft mij den droom en zijn uitlegging te kennen.
<TR><TD VALIGN=top>7<TD>Zij antwoordden ten tweeden male, en zeiden: De koning zegge zijn knechten den droom, dan zullen wij de uitlegging te kennen geven.
<TR><TD VALIGN=top>8<TD>De koning antwoordde en zeide: Ik weet vastelijk, dat gijlieden den tijd uitkoopt, dewijl gij ziet, dat de zaak mij ontgaan is.
<TR><TD VALIGN=top>9<TD>Indien gijlieden mij dien droom niet te kennen geeft, ulieder vonnis is enerlei; daarom hebt gij een leugenachtig en verdicht woord voor mij te zeggen bereid, totdat de tijd verandere; daarom zegt mij den droom, dan zal ik weten, dat gij mij deszelfs uitlegging zult te kennen geven.
<TR><TD VALIGN=top>10<TD>De Chaldeen antwoordden voor den koning, en zeiden: Er is geen mens op den aardbodem, die des konings woord zou kunnen te kennen geven; daarom is er geen koning, grote of heerser, die zulk een zaak begeerd heeft van enigen tovenaar, of sterrekijker, of Chaldeer.
<TR><TD VALIGN=top>11<TD>Want de zaak die de koning begeert, is te zwaar; en er is niemand anders, die dezelve voor den koning te kennen <I>kan</I> geven, dan de goden, welker woning bij het vlees niet is.
<TR><TD VALIGN=top>12<TD>Daarom werd de koning toornig en zeer verbolgen, en zeide, dat men al de wijzen te Babel zou ombrengen.
<TR><TD VALIGN=top>13<TD>Die wet dan ging uit, en de wijzen werden gedood; men zocht ook Daniel en zijn metgezellen, om gedood te worden.
<TR><TD VALIGN=top>14<TD>Toen bracht Daniel een raad en oordeel in, aan Arioch, den overste der trawanten des konings, die uitgetogen was, om de wijzen van Babel te doden.
<TR><TD VALIGN=top>15<TD>Hij antwoordde en zeide tot Arioch, den bevelhebber des konings: Waarom zou de wet van 's konings wege <I>zo</I> verhaast worden? Toen gaf Arioch aan Daniel de zaak te kennen.
<TR><TD VALIGN=top>16<TD>En Daniel ging in, en verzocht van den koning, dat hij hem een bestemden tijd wilde geven, dat hij den koning de uitlegging te kennen gave.
<TR><TD VALIGN=top>17<TD>Toen ging Daniel naar zijn huis, en hij gaf de zaak zijn metgezellen, Hananja, Misael, en Azarja te kennen;
<TR><TD VALIGN=top>18<TD>Opdat zij van den God des hemels barmhartigheden verzochten over deze verborgenheid, dat Daniel en zijn metgezellen met de overige wijzen van Babel niet omkwamen.
<TR><TD VALIGN=top>19<TD>Toen werd aan Daniel in een nachtgezicht de verborgenheid geopenbaard; toen loofde Daniel den God des hemels.
<TR><TD VALIGN=top>20<TD>Daniel antwoordde en zeide: De Naam Gods zij geloofd van eeuwigheid tot in eeuwigheid, want Zijn is de wijsheid en de kracht.
<TR><TD VALIGN=top>21<TD>Want Hij verandert de tijden en stonden; Hij zet de koningen af, en Hij bevestigt de koningen; Hij geeft den wijzen wijsheid, en wetenschap dengenen, die verstand hebben;
<TR><TD VALIGN=top>22<TD>Hij openbaart diepe en verborgen dingen; Hij weet, wat in het duister is, want het licht woont bij Hem.
<TR><TD VALIGN=top>23<TD>Ik dank en ik loof U, o God mijner vaderen! omdat Gij mij wijsheid en kracht gegeven hebt, en mij nu bekend gemaakt hebt, wat wij van U verzocht hebben, want Gij hebt ons des konings zaak bekend gemaakt.
<TR><TD VALIGN=top>24<TD>Daarom ging Daniel in tot Arioch, dien de koning gesteld had om de wijzen van Babel om te brengen; hij ging henen en zeide aldus tot hem: Breng de wijzen van Babel niet om, <I>maar</I> breng mij in voor den koning, en ik zal den koning de uitlegging te kennen geven.
<TR><TD VALIGN=top>25<TD>Toen bracht Arioch met haast Daniel in voor den koning, en hij sprak alzo tot hem: Ik heb een man van de gevankelijk weggevoerden van Juda gevonden, die den koning de uitlegging zal bekend maken.
<TR><TD VALIGN=top>26<TD>De koning antwoordde en zeide tot Daniel, wiens naam Beltsazar was: Zijt gij machtig mij bekend te maken den droom, dien ik gezien heb, en zijn uitlegging?
<TR><TD VALIGN=top>27<TD>Daniel antwoordde voor den koning, en zeide: De verborgenheid, die de koning eist, kunnen de wijzen, de sterrekijkers, de tovenaars, <I>en</I> de waarzeggers den koning niet te kennen geven;
<TR><TD VALIGN=top>28<TD>Maar er is een God in den hemel, Die verborgenheden openbaart, Die heeft den koning Nebukadnezar bekend gemaakt, wat er geschieden zal in het laatste der dagen; uw droom, en de gezichten uws hoofds op uw leger, zijn deze:
<TR><TD VALIGN=top>29<TD>Gij, o koning! op uw leger zijnde, klommen uw gedachten op, wat hierna geschieden zou; en Hij, Die verborgen dingen openbaart, heeft u te kennen gegeven, wat er geschieden zal.
<TR><TD VALIGN=top>30<TD>Mij nu, mij is de verborgenheid geopenbaard, niet door wijsheid, die in mij is boven alle levenden; maar daarom, opdat men den koning de uitlegging zou bekend maken, en opdat gij de gedachten uws harten zoudt weten.
<TR><TD VALIGN=top>31<TD>Gij, o koning! zaagt, en ziet, er was een groot beeld (dit beeld was treffelijk, en deszelfs glans was uitnemend), staande tegen u over; en zijn gedaante was schrikkelijk.
<TR><TD VALIGN=top>32<TD>Het hoofd van dit beeld was van goed goud; zijn borst en zijn armen van zilver; zijn buik en zijn dijen van koper;
<TR><TD VALIGN=top>33<TD>Zijn schenkelen van ijzer; zijn voeten eensdeels van ijzer, en eensdeels van leem.
<TR><TD VALIGN=top>34<TD><I>Dit</I> zaagt gij, totdat er een steen afgehouwen werd zonder handen, die sloeg dat beeld aan zijn voeten van ijzer en leem, en vermaalde ze.
<TR><TD VALIGN=top>35<TD>Toen werden te zamen vermaald het ijzer, leem, koper, zilver en goud, en zij werden gelijk kaf van de dorsvloeren des zomers, en de wind nam ze weg, en er werd geen plaats voor dezelve gevonden; maar de steen, die het beeld geslagen heeft, werd tot een groten berg, alzo dat hij de gehele aarde vervulde.
<TR><TD VALIGN=top>36<TD>Dit is de droom; zijn uitlegging nu zullen wij voor de koning zeggen.
<TR><TD VALIGN=top>37<TD>Gij, o koning! zijt een koning der koningen; want de God des hemels heeft u een koninkrijk, macht, en sterkte, en eer gegeven;
<TR><TD VALIGN=top>38<TD>En overal, waar mensenkinderen wonen, heeft Hij de beesten des velds en de vogelen des hemels in uw hand gegeven; en Hij heeft u gesteld tot een heerser over al dezelve; gij zijt dat gouden hoofd.
<TR><TD VALIGN=top>39<TD>En na u zal een ander koninkrijk opstaan, lager dan het uwe; daarna een ander, het derde koninkrijk van koper, hetwelk heersen zal over de gehele aarde.
<TR><TD VALIGN=top>40<TD>En het vierde koninkrijk zal hard zijn, gelijk ijzer; aangezien het ijzer alles vermaalt en verzwakt; gelijk nu het ijzer, dat zulks alles verbreekt, <I>alzo</I> zal het vermalen en verbreken.
<TR><TD VALIGN=top>41<TD>En dat gij gezien hebt de voeten en de tenen, ten dele van pottenbakkersleem, en ten dele van ijzer, dat zal een gedeeld koninkrijk zijn, doch daar zal van des ijzers vastigheid in zijn, ten welken aanzien gij gezien hebt ijzer vermengd met modderig leem;
<TR><TD VALIGN=top>42<TD>En de tenen der voeten, ten dele ijzer, en ten dele leem; dat koninkrijk zal ten dele hard zijn, en ten dele broos.
<TR><TD VALIGN=top>43<TD>En dat gij gezien hebt ijzer vermengd met modderig leem, zij zullen zich <I>wel</I> door menselijk zaad vermengen, maar zij zullen de een aan den ander niet hechten, gelijk als zich ijzer met leem niet vermengt.
<TR><TD VALIGN=top>44<TD>Doch in de dagen van die koningen zal de God des hemels een Koninkrijk verwekken, dat in der eeuwigheid niet zal verstoord worden; en dat Koninkrijk zal aan geen ander volk overgelaten worden; het zal al die koninkrijken vermalen, en te niet doen, maar zelf zal het in alle eeuwigheid bestaan.
<TR><TD VALIGN=top>45<TD>Daarom hebt gij gezien, dat uit den berg een steen zonder handen afgehouwen is geworden, die het ijzer, koper, leem, zilver en goud vermaalde; de grote God heeft den koning bekend gemaakt, wat hierna geschieden zal; de droom nu is gewis, en zijn uitlegging is zeker.
<TR><TD VALIGN=top>46<TD>Toen viel de koning Nebukadnezar op zijn aangezicht, en aanbad Daniel; en hij zeide, dat men hem <I>met</I> spijsoffer en liefelijk reukwerk een drankoffer doen zou.
<TR><TD VALIGN=top>47<TD>De koning antwoordde Daniel en zeide: Het is de waarheid, dat ulieder God een God der goden is, en een Heere der koningen, en Die de verborgenheden openbaart, dewijl gij deze verborgenheid hebt kunnen openbaren.
<TR><TD VALIGN=top>48<TD>Toen maakte de koning Daniel groot, en hij gaf hem vele grote geschenken, en hij stelde hem tot een heerser over het ganse landschap van Babel, en een overste der overheden over al de wijzen van Babel.
<TR><TD VALIGN=top>49<TD>Toen verzocht Daniel van den koning; en hij stelde Sadrach, Mesach en Abed-nego over de bediening van het landschap van Babel; maar Daniel <I>bleef</I> aan de poort des konings.
<TR><TH COLSPAN=2>
</TABLE>
<BR>
<HR>
<A HREF="dn1.htm" TARGET="bijbeltekst">[Vorig hoofdstuk]</A><A HREF="dn3.htm" TARGET="bijbeltekst">[Volgend hoofdstuk]</A><BR>
</BODY>
</HTML>
