<HTML>
<HEAD>
<TITLE>
Habakuk 2
</TITLE>
</HEAD>
<BODY BGCOLOR="#FFFFFF">
<A HREF=hk1.htm TARGET="bijbeltekst">1</A>
2
<A HREF=hk3.htm TARGET="bijbeltekst">3</A>
<BR><HR><BR>
<TABLE>
<TR><TH COLSPAN=2>Habakuk 2
<TR><TH COLSPAN=2>
<TR><TD VALIGN=top>1<TD>Ik stond op mijn wacht, en ik stelde mij op de sterkte, en ik hield wacht om te zien, wat Hij in mij spreken zou, en wat ik antwoorden zou op mijn bestraffing.
<TR><TD VALIGN=top>2<TD>Toen antwoordde mij de HEERE, en zeide: Schrijf het gezicht, en stel het duidelijk op tafelen, opdat daarin leze die voorbijloopt.
<TR><TD VALIGN=top>3<TD>Want het gezicht zal nog tot een bestemden tijd zijn, dan zal Hij het op het einde voortbrengen, en niet liegen; zo Hij vertoeft, verbeid Hem, want Hij zal gewisselijk komen, Hij zal niet achterblijven.
<TR><TD VALIGN=top>4<TD>Ziet, zijn ziel verheft zich, zij is niet recht in hem; maar de rechtvaardige zal door zijn geloof leven.
<TR><TD VALIGN=top>5<TD>En ook dewijl hij trouwelooslijk handelt bij den wijn, een trots man is, en in zijn woning niet blijft; die zijn ziel wijd opendoet als het graf, en gelijk de dood is, die niet zat wordt, en tot zich verzamelt al de heidenen, en vergadert tot zich alle volken.
<TR><TD VALIGN=top>6<TD>Zouden <I>dan</I> niet al dezelve van hem een spreekwoord opnemen, en een uitlegging der raadselen van hem? En men zal zeggen: Wee dien, die vermeerdert hetgeen het zijne niet is (hoe lange!), en dien, die op zich laadt dik slijk.
<TR><TD VALIGN=top>7<TD>Zullen niet onvoorziens opstaan, die u bijten zullen, en ontwaken, die u zullen bewegen, en zult gij hun niet tot plundering worden?
<TR><TD VALIGN=top>8<TD>Omdat gij vele heidenen beroofd hebt, zo zullen alle overgebleven volken u beroven; om het bloed der mensen, en het geweld aan het land, de stad, en alle inwoners derzelve.
<TR><TD VALIGN=top>9<TD>Wee dien, die met kwade gierigheid giert voor zijn huis, opdat hij in de hoogte zijn nest stelle, om bevrijd te zijn uit de hand des kwaads.
<TR><TD VALIGN=top>10<TD>Gij hebt schaamte beraadslaagd voor uw huis; uitroeiende vele volken, zo hebt gij gezondigd <I>tegen</I> uw ziel.
<TR><TD VALIGN=top>11<TD>Want de steen uit den muur roept, en de balk uit het hout antwoordt dien.
<TR><TD VALIGN=top>12<TD>Wee dien, die de stad met bloed bouwt, en die de stad met onrecht bevestigt!
<TR><TD VALIGN=top>13<TD>Ziet, is het niet van den HEERE der heirscharen, dat de volken arbeiden ten vure, en de lieden zich vermoeien tevergeefs?
<TR><TD VALIGN=top>14<TD>Want de aarde zal vervuld worden, dat zij de heerlijkheid des HEEREN bekennen, gelijk de wateren <I>den</I> <I>bodem</I> <I>der</I> zee bedekken.
<TR><TD VALIGN=top>15<TD>Wee dien, die zijn naaste te drinken geeft, gij, die uw wijnfles daarbij voegt, en ook dronken maakt, opdat gij hun naaktheden aanschouwt.
<TR><TD VALIGN=top>16<TD>Gij zult <I>ook</I> verzadigd worden met schande, voor eer; drinkt gij ook, en ontbloot de voorhuid; de beker der rechterhand des HEEREN zal zich tot u wenden, en er zal een schandelijk uitbraaksel over uw heerlijkheid zijn.
<TR><TD VALIGN=top>17<TD>Want het geweld, dat tegen Libanon begaan is, zal u bedekken, en de verwoesting der beesten zal ze verschrikken, om des bloeds wil der mensen, en des gewelds in het land, de stad en aan alle inwoners derzelve.
<TR><TD VALIGN=top>18<TD>Wat zal het gesneden beeld baten, dat zijn formeerder het gesneden heeft? <I>of</I> het gegoten beeld, hetwelk een leugenleraar is, dat de formeerder op zijn formeersel vertrouwt, als hij stomme afgoden gemaakt heeft?
<TR><TD VALIGN=top>19<TD>Wee dien, die tot het hout zegt: Word wakker! <I>en</I>: Ontwaak! tot den zwijgenden steen. Zou het leren? Ziet, het is <I>met</I> goud en zilver overtrokken, en er is gans geen geest in het midden van hetzelve.
<TR><TD VALIGN=top>20<TD>Maar de HEERE is in Zijn heiligen tempel. Zwijg voor Zijn aangezicht, gij ganse aarde!
<TR><TH COLSPAN=2>
</TABLE>
<BR>
<HR>
<A HREF="hk1.htm" TARGET="bijbeltekst">[Vorig hoofdstuk]</A><A HREF="hk3.htm" TARGET="bijbeltekst">[Volgend hoofdstuk]</A><BR>
</BODY>
</HTML>
