<HTML>
<HEAD>
<TITLE>
Dani&#235l 12
</TITLE>
</HEAD>
<BODY BGCOLOR="#FFFFFF">
<A HREF=dn1.htm TARGET="bijbeltekst">1</A>
<A HREF=dn2.htm TARGET="bijbeltekst">2</A>
<A HREF=dn3.htm TARGET="bijbeltekst">3</A>
<A HREF=dn4.htm TARGET="bijbeltekst">4</A>
<A HREF=dn5.htm TARGET="bijbeltekst">5</A>
<A HREF=dn6.htm TARGET="bijbeltekst">6</A>
<A HREF=dn7.htm TARGET="bijbeltekst">7</A>
<A HREF=dn8.htm TARGET="bijbeltekst">8</A>
<A HREF=dn9.htm TARGET="bijbeltekst">9</A>
<A HREF=dn10.htm TARGET="bijbeltekst">10</A>
<A HREF=dn11.htm TARGET="bijbeltekst">11</A>
12
<BR><HR><BR>
<TABLE>
<TR><TH COLSPAN=2>Dani&#235l 12
<TR><TH COLSPAN=2>
<TR><TD VALIGN=top>1<TD>En te dier tijd zal Michael opstaan, die grote vorst, die voor de kinderen uws volks staat, als het <I>zulk</I> een tijd der benauwdheid zijn zal, als er niet geweest is, sinds dat er een volk geweest is, tot op dienzelven tijd toe; en te dier tijd zal uw volk verlost worden, al wie gevonden wordt geschreven te zijn in het boek.
<TR><TD VALIGN=top>2<TD>En velen van die, die in het stof der aarde slapen, zullen ontwaken, dezen ten eeuwigen leven, en genen tot versmaadheden, <I>en</I> tot eeuwige afgrijzing.
<TR><TD VALIGN=top>3<TD>De leraars nu zullen blinken, als de glans des uitspansels, en die er velen rechtvaardigen, gelijk de sterren, altoos en eeuwiglijk.
<TR><TD VALIGN=top>4<TD>En gij, Daniel! sluit deze woorden toe, en verzegel dit boek, tot den tijd van het einde; velen zullen het naspeuren, en de wetenschap zal vermenigvuldigd worden.
<TR><TD VALIGN=top>5<TD>En ik, Daniel, zag, en ziet, er stonden twee anderen, de een aan deze zijde van den oever der rivier, en de ander aan gene zijde van den oever der rivier.
<TR><TD VALIGN=top>6<TD>En hij zeide tot den Man, bekleed met linnen, Die boven op het water der rivier was: Tot hoe lang zal het zijn, dat er een einde van deze wonderen zal wezen?
<TR><TD VALIGN=top>7<TD>En ik hoorde dien Man, bekleed met linnen, Die boven op het water van de rivier was, en Hij hief Zijn rechterhand en Zijn linkerhand op naar den hemel, en zwoer bij Dien, Die eeuwiglijk leeft, dat na een bestemden tijd, bestemde tijden, en een helft, en als Hij zal voleind hebben te verstrooien de hand des heiligen volks, al deze dingen voleind zullen worden.
<TR><TD VALIGN=top>8<TD>Dit hoorde ik, doch ik verstond het niet; en ik zeide: Mijn Heere! wat zal het einde zijn van deze <I>dingen</I>?
<TR><TD VALIGN=top>9<TD>En Hij zeide: Ga henen, Daniel! want deze woorden zijn toegesloten en verzegeld tot den tijd van het einde.
<TR><TD VALIGN=top>10<TD>Velen zullen er gereinigd en wit gemaakt, en gelouterd worden; doch de goddelozen zullen goddelooslijk handelen, en geen van de goddelozen zullen het verstaan, maar de verstandigen zullen het verstaan.
<TR><TD VALIGN=top>11<TD>En van dien tijd af, dat het gedurig <I>offer</I> zal weggenomen, en de verwoestende gruwel zal gesteld zijn, zullen zijn duizend tweehonderd en negentig dagen.
<TR><TD VALIGN=top>12<TD>Welgelukzalig is hij, die verwacht en raakt tot duizend driehonderd vijf en dertig dagen.
<TR><TD VALIGN=top>13<TD>Maar gij, ga henen tot het einde, want gij zult rusten, en zult opstaan in uw lot, in het einde der dagen.
<TR><TH COLSPAN=2>
</TABLE>
<BR>
<HR>
<A HREF="dn11.htm" TARGET="bijbeltekst">[Vorig hoofdstuk]</A><A HREF="hs1.htm" TARGET="bijbeltekst">[Volgend hoofdstuk]</A><BR>
</BODY>
</HTML>
