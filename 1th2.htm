<HTML>
<HEAD>
<TITLE>
1 Thessalonicensen 2
</TITLE>
</HEAD>
<BODY BGCOLOR="#FFFFFF">
<A HREF=1th1.htm TARGET="bijbeltekst">1</A>
2
<A HREF=1th3.htm TARGET="bijbeltekst">3</A>
<A HREF=1th4.htm TARGET="bijbeltekst">4</A>
<A HREF=1th5.htm TARGET="bijbeltekst">5</A>
<BR><HR><BR>
<TABLE>
<TR><TH COLSPAN=2>1 Thessalonicensen 2
<TR><TH COLSPAN=2>
<TR><TD VALIGN=top>1<TD>Want gij weet zelven, broeders, onzen ingang tot u, dat die niet ijdel is geweest;
<TR><TD VALIGN=top>2<TD>Maar, hoewel wij te voren geleden hadden, en ook ons smaadheid aangedaan was, gelijk gij weet, te Filippi, zo hebben wij <I>nochtans</I> vrijmoedigheid gebruikt in onzen God, om het Evangelie van God tot u te spreken in veel strijds.
<TR><TD VALIGN=top>3<TD>Want onze vermaning is niet geweest uit verleiding, noch uit onreinigheid, noch met bedrog;
<TR><TD VALIGN=top>4<TD>Maar, gelijk wij van God beproefd zijn geweest, dat ons het Evangelie zou toebetrouwd worden, alzo spreken wij, niet als mensen behagende, maar Gode, Die onze harten beproeft.
<TR><TD VALIGN=top>5<TD>Want wij hebben nooit met pluimstrijkende woorden omgegaan, gelijk gij weet, noch met <I>enig</I> bedeksel van gierigheid; God is Getuige!
<TR><TD VALIGN=top>6<TD>Noch zoekende eer uit mensen, noch van u, noch van anderen; hoewel wij <I>u</I> tot last konden zijn als Christus' apostelen;
<TR><TD VALIGN=top>7<TD>Maar wij zijn vriendelijk geweest in het midden van u, gelijk als een voedster haar kinderen koestert;
<TR><TD VALIGN=top>8<TD>Alzo wij, tot u zeer genegen zijnde, hebben u gaarne willen mededelen niet alleen het Evangelie van God, maar ook onze eigen zielen, daarom dat gij ons lief geworden waart.
<TR><TD VALIGN=top>9<TD>Want gij gedenkt, broeders, onzen arbeid en moeite; want nacht en dag werkende, opdat wij niemand onder u zouden lastig zijn, hebben wij het Evangelie van God onder u gepredikt.
<TR><TD VALIGN=top>10<TD>Gij zijt getuigen, en God, hoe heilig, en rechtvaardig, en onberispelijk wij u, die gelooft, geweest zijn.
<TR><TD VALIGN=top>11<TD>Gelijk gij weet, hoe wij een iegelijk van u, als een vader zijn kinderen, vermaanden en vertroostten,
<TR><TD VALIGN=top>12<TD>En betuigden, dat gij zoudt wandelen, waardiglijk Gode, Die u roept tot Zijn Koninkrijk en heerlijkheid.
<TR><TD VALIGN=top>13<TD>Daarom danken wij ook God zonder ophouden, dat, als gij het Woord der prediking van God van ons ontvangen hebt, gij dat aangenomen hebt, niet <I>als</I> der mensen woord, maar (gelijk het waarlijk is) <I>als</I> Gods Woord, dat ook werkt in u, die gelooft.
<TR><TD VALIGN=top>14<TD>Want gij, broeders, zijt navolgers geworden der Gemeenten Gods, die in Judea zijn, in Christus Jezus; dewijl ook gij hetzelfde geleden hebt van uw eigen medeburgers, gelijk als zij van de Joden;
<TR><TD VALIGN=top>15<TD>Welke ook gedood hebben den Heere Jezus, en hun eigen profeten; en ons hebben vervolgd, en Gode niet behagen, en alle mensen tegen zijn;
<TR><TD VALIGN=top>16<TD>En verhinderen ons te spreken tot de heidenen, dat zij zalig mochten worden; opdat zij te allen tijd hun zonden vervullen zouden. En de toorn is over hen gekomen tot het einde.
<TR><TD VALIGN=top>17<TD>Maar wij, broeders, van u beroofd geweest zijnde voor een kleine wijle tijds, naar het aangezicht, niet naar het hart, hebben ons te overvloediger benaarstigd, om uw aangezicht te zien, met grote begeerte.
<TR><TD VALIGN=top>18<TD>Daarom hebben wij tot u willen komen (immers ik Paulus) eenmaal en andermaal, maar de satanas heeft ons belet.
<TR><TD VALIGN=top>19<TD>Want welke is onze hoop, of blijdschap, of kroon des roems? Zijt gij die ook niet voor onzen Heere Jezus Christus in Zijn toekomst?
<TR><TD VALIGN=top>20<TD>Want gij zijt onze heerlijkheid en blijdschap.
<TR><TH COLSPAN=2>
</TABLE>
<BR>
<HR>
<A HREF="1th1.htm" TARGET="bijbeltekst">[Vorig hoofdstuk]</A><A HREF="1th3.htm" TARGET="bijbeltekst">[Volgend hoofdstuk]</A><BR>
</BODY>
</HTML>
