<HTML>
<HEAD>
<TITLE>
1 Korinthi&#235rs 15
</TITLE>
</HEAD>
<BODY BGCOLOR="#FFFFFF">
<A HREF=1ko1.htm TARGET="bijbeltekst">1</A>
<A HREF=1ko2.htm TARGET="bijbeltekst">2</A>
<A HREF=1ko3.htm TARGET="bijbeltekst">3</A>
<A HREF=1ko4.htm TARGET="bijbeltekst">4</A>
<A HREF=1ko5.htm TARGET="bijbeltekst">5</A>
<A HREF=1ko6.htm TARGET="bijbeltekst">6</A>
<A HREF=1ko7.htm TARGET="bijbeltekst">7</A>
<A HREF=1ko8.htm TARGET="bijbeltekst">8</A>
<A HREF=1ko9.htm TARGET="bijbeltekst">9</A>
<A HREF=1ko10.htm TARGET="bijbeltekst">10</A>
<A HREF=1ko11.htm TARGET="bijbeltekst">11</A>
<A HREF=1ko12.htm TARGET="bijbeltekst">12</A>
<A HREF=1ko13.htm TARGET="bijbeltekst">13</A>
<A HREF=1ko14.htm TARGET="bijbeltekst">14</A>
15
<A HREF=1ko16.htm TARGET="bijbeltekst">16</A>
<BR><HR><BR>
<TABLE>
<TR><TH COLSPAN=2>1 Korinthi&#235rs 15
<TR><TH COLSPAN=2>
<TR><TD VALIGN=top>1<TD>Voorts, broeders, ik maak u bekend het Evangelie, dat ik u verkondigd heb, hetwelk gij ook aangenomen hebt, in hetwelk gij ook staat;
<TR><TD VALIGN=top>2<TD>Door hetwelk gij ook zalig wordt, indien gij het behoudt op zodanige wijze, als ik het u verkondigd heb; tenzij dan dat gij tevergeefs geloofd hebt.
<TR><TD VALIGN=top>3<TD>Want ik heb ulieden ten eerste overgegeven, hetgeen ik ook ontvangen heb, dat Christus gestorven is voor onze zonden, naar de Schriften;
<TR><TD VALIGN=top>4<TD>En dat Hij is begraven, en dat Hij is opgewekt ten derden dage, naar de Schriften;
<TR><TD VALIGN=top>5<TD>En dat Hij is van Cefas gezien, daarna van de twaalven.
<TR><TD VALIGN=top>6<TD>Daarna is Hij gezien van meer dan vijfhonderd broeders op eenmaal, van welken het meren <I>deel</I> nog over is, en sommigen ook zijn ontslapen.
<TR><TD VALIGN=top>7<TD>Daarna is Hij gezien van Jakobus, daarna van al de apostelen.
<TR><TD VALIGN=top>8<TD>En ten laatste van allen is Hij ook van mij, als van een ontijdig geborene, gezien.
<TR><TD VALIGN=top>9<TD>Want ik ben de minste van de apostelen, die niet waardig ben een apostel genaamd te worden, daarom dat ik de Gemeente Gods vervolgd heb.
<TR><TD VALIGN=top>10<TD>Doch door de genade Gods ben ik, dat ik ben; en Zijn genade, die <I>aan</I> mij <I>bewezen</I> <I>is</I>, is niet ijdel geweest, maar ik heb overvloediger gearbeid dan zij allen; doch niet ik, maar de genade Gods, Die met mij is.
<TR><TD VALIGN=top>11<TD>Hetzij dan ik, hetzij zijlieden, alzo prediken wij, en alzo hebt gij geloofd.
<TR><TD VALIGN=top>12<TD>Indien nu Christus gepredikt wordt, dat Hij uit de doden opgewekt is, hoe zeggen sommigen onder u, dat er geen opstanding der doden is?
<TR><TD VALIGN=top>13<TD>En indien er geen opstanding der doden is, zo is Christus ook niet opgewekt.
<TR><TD VALIGN=top>14<TD>En indien Christus niet opgewekt is, zo is dan onze prediking ijdel, en ijdel is ook uw geloof.
<TR><TD VALIGN=top>15<TD>En zo worden wij ook bevonden valse getuigen Gods; want wij hebben van God getuigd, dat Hij Christus opgewekt heeft, Dien Hij niet heeft opgewekt, zo namelijk de doden niet opgewekt worden.
<TR><TD VALIGN=top>16<TD>Want indien de doden niet opgewekt worden, zo is ook Christus niet opgewekt.
<TR><TD VALIGN=top>17<TD>En indien Christus niet opgewekt is, zo is uw geloof tevergeefs, zo zijt gij nog in uw zonden.
<TR><TD VALIGN=top>18<TD>Zo zijn dan ook verloren, die in Christus ontslapen zijn.
<TR><TD VALIGN=top>19<TD>Indien wij alleenlijk in dit leven op Christus zijn hopende, zo zijn wij de ellendigste van alle mensen.
<TR><TD VALIGN=top>20<TD>Maar nu, Christus is opgewekt uit de doden, <I>en</I> is de Eersteling geworden dergenen, die ontslapen zijn.
<TR><TD VALIGN=top>21<TD>Want dewijl de dood door een mens is, zo is ook de opstanding der doden door een Mens.
<TR><TD VALIGN=top>22<TD>Want gelijk zij allen in Adam sterven, alzo zullen zij ook in Christus allen levend gemaakt worden.
<TR><TD VALIGN=top>23<TD>Maar een iegelijk in zijn orde: de eersteling Christus, daarna die van Christus zijn, in Zijn toekomst.
<TR><TD VALIGN=top>24<TD>Daarna zal het einde zijn, wanneer Hij het Koninkrijk aan God en den Vader zal overgegeven hebben; wanneer Hij zal te niet gedaan hebben alle heerschappij, en alle macht en kracht.
<TR><TD VALIGN=top>25<TD>Want Hij moet als Koning heersen, totdat Hij al de vijanden onder Zijn voeten zal gelegd hebben.
<TR><TD VALIGN=top>26<TD>De laatste vijand, die te niet gedaan wordt, is de dood.
<TR><TD VALIGN=top>27<TD>Want Hij heeft alle dingen Zijn voeten onderworpen. Doch wanneer Hij zegt, dat <I>Hem</I> alle dingen onderworpen zijn, zo is het openbaar, dat Hij uitgenomen wordt, Die Hem alle dingen onderworpen heeft.
<TR><TD VALIGN=top>28<TD>En wanneer Hem alle dingen zullen onderworpen zijn, dan zal ook de Zoon Zelf onderworpen worden Dien, Die Hem alle dingen onderworpen heeft, opdat God zij alles in allen.
<TR><TD VALIGN=top>29<TD>Anders, wat zullen zij doen, die voor de doden gedoopt worden, indien de doden ganselijk niet opgewekt worden? Waarom worden zij voor de doden ook gedoopt?
<TR><TD VALIGN=top>30<TD>Waarom zijn ook wij alle ure in gevaar?
<TR><TD VALIGN=top>31<TD>Ik sterf alle dagen, <I>hetwelk</I> <I>ik</I> <I>betuig</I> bij onzen roem, dien ik heb in Christus Jezus, onzen Heere.
<TR><TD VALIGN=top>32<TD>Zo ik, naar den mens, tegen de beesten gevochten heb te Efeze, wat nuttigheid is het mij, indien de doden niet opgewekt worden? Laat ons eten en drinken, want morgen sterven wij.
<TR><TD VALIGN=top>33<TD>Dwaalt niet, kwade samensprekingen verderven goede zeden.
<TR><TD VALIGN=top>34<TD>Waakt op rechtvaardiglijk, en zondigt niet. Want sommigen hebben de kennis van God niet. Ik zeg het u tot schaamte.
<TR><TD VALIGN=top>35<TD>Maar, zal iemand zeggen: Hoe zullen de doden opgewekt worden, en met hoedanig een lichaam zullen zij komen?
<TR><TD VALIGN=top>36<TD>Gij dwaas, hetgeen gij zaait, wordt niet levend, tenzij dat het gestorven is;
<TR><TD VALIGN=top>37<TD>En hetgeen gij zaait, <I>daarvan</I> zaait gij het lichaam niet, dat worden zal, maar een bloot graan, naar het voorvalt, van tarwe, of van enig der andere <I>granen</I>.
<TR><TD VALIGN=top>38<TD>Maar God geeft hetzelve een lichaam, gelijk Hij wil, en aan een iegelijk zaad zijn eigen lichaam.
<TR><TD VALIGN=top>39<TD>Alle vlees is niet hetzelfde vlees; maar een ander is het vlees der mensen, en een ander is het vlees der beesten, en een ander der vissen, en een ander der vogelen.
<TR><TD VALIGN=top>40<TD>En er zijn hemelse lichamen, en er zijn aardse lichamen; maar een andere is de heerlijkheid der hemelse, en een andere der aardse.
<TR><TD VALIGN=top>41<TD>Een andere is de heerlijkheid der zon, en een andere is de heerlijkheid der maan, en een andere is de heerlijkheid der sterren; want de <I>ene</I> ster verschilt in heerlijkheid van de <I>andere</I> ster.
<TR><TD VALIGN=top>42<TD>Alzo zal ook de opstanding der doden zijn. Het <I>lichaam</I> wordt gezaaid in verderfelijkheid, het wordt opgewekt in onverderfelijkheid;
<TR><TD VALIGN=top>43<TD>Het wordt gezaaid in oneer, het wordt opgewekt in heerlijkheid; het wordt gezaaid in zwakheid, het wordt opgewekt in kracht.
<TR><TD VALIGN=top>44<TD>Een natuurlijk lichaam wordt er gezaaid, een geestelijk lichaam wordt er opgewekt. Er is een natuurlijk lichaam, en er is een geestelijk lichaam.
<TR><TD VALIGN=top>45<TD>Alzo is er ook geschreven: De eerste mens Adam is geworden tot een levende ziel; de laatste Adam tot een levendmakenden Geest.
<TR><TD VALIGN=top>46<TD>Doch het geestelijke is niet eerst, maar het natuurlijke, daarna het geestelijke.
<TR><TD VALIGN=top>47<TD>De eerste mens is uit de aarde, aards; de tweede Mens is de Heere uit den hemel.
<TR><TD VALIGN=top>48<TD>Hoedanig de aardse <I>is</I>, zodanige zijn ook de aardsen; en hoedanig de hemelse <I>is</I>, zodanige zijn ook de hemelsen.
<TR><TD VALIGN=top>49<TD>En gelijkerwijs wij het beeld des aardsen gedragen hebben, <I>alzo</I> zullen wij ook het beeld des hemelsen dragen.
<TR><TD VALIGN=top>50<TD>Doch dit zeg ik, broeders, dat vlees en bloed het Koninkrijk Gods niet beerven kunnen, en de verderfelijkheid beerft de onverderfelijkheid niet.
<TR><TD VALIGN=top>51<TD>Ziet, ik zeg u een verborgenheid: wij zullen wel niet allen ontslapen, maar wij zullen allen veranderd worden;
<TR><TD VALIGN=top>52<TD>In een punt des <I>tijds</I>, in een ogenblik, met de laatste bazuin; want de bazuin zal slaan, en de doden zullen onverderfelijk opgewekt worden, en wij zullen veranderd worden.
<TR><TD VALIGN=top>53<TD>Want dit verderfelijke moet onverderfelijkheid aandoen, en dit sterfelijke <I>moet</I> onsterfelijkheid aandoen.
<TR><TD VALIGN=top>54<TD>En wanneer dit verderfelijke zal onverderfelijkheid aangedaan hebben, en dit sterfelijke zal onsterfelijkheid aangedaan hebben, alsdan zal het woord geschieden, dat geschreven is: De dood is verslonden tot overwinning.
<TR><TD VALIGN=top>55<TD>Dood, waar is uw prikkel? Hel, waar is uw overwinning?
<TR><TD VALIGN=top>56<TD>De prikkel nu des doods is de zonde; en de kracht der zonde is de wet.
<TR><TD VALIGN=top>57<TD>Maar Gode zij dank, Die ons de overwinning geeft door onzen Heere Jezus Christus.
<TR><TD VALIGN=top>58<TD>Zo dan, mijn geliefde broeders! Zijt standvastig, onbewegelijk, altijd overvloedig zijnde in het werk des Heeren, als die weet, dat uw arbeid niet ijdel is in den Heere.
<TR><TH COLSPAN=2>
</TABLE>
<BR>
<HR>
<A HREF="1ko14.htm" TARGET="bijbeltekst">[Vorig hoofdstuk]</A><A HREF="1ko16.htm" TARGET="bijbeltekst">[Volgend hoofdstuk]</A><BR>
</BODY>
</HTML>
