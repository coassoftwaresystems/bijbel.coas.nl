<HTML>
<HEAD>
<TITLE>
Efezi&#235rs 5
</TITLE>
</HEAD>
<BODY BGCOLOR="#FFFFFF">
<A HREF=ef1.htm TARGET="bijbeltekst">1</A>
<A HREF=ef2.htm TARGET="bijbeltekst">2</A>
<A HREF=ef3.htm TARGET="bijbeltekst">3</A>
<A HREF=ef4.htm TARGET="bijbeltekst">4</A>
5
<A HREF=ef6.htm TARGET="bijbeltekst">6</A>
<BR><HR><BR>
<TABLE>
<TR><TH COLSPAN=2>Efezi&#235rs 5
<TR><TH COLSPAN=2>
<TR><TD VALIGN=top>1<TD>Zijt dan navolgers Gods, als geliefde kinderen;
<TR><TD VALIGN=top>2<TD>En wandelt in de liefde, gelijkerwijs ook Christus ons liefgehad heeft, en Zichzelven voor ons heeft overgegeven tot een offerande en een slachtoffer, Gode tot een welriekenden reuk.
<TR><TD VALIGN=top>3<TD>Maar hoererij en alle onreinigheid, of gierigheid, laat ook onder u niet genoemd worden, gelijkerwijs het den heiligen betaamt,
<TR><TD VALIGN=top>4<TD>Noch oneerbaarheid, noch zot geklap, of gekkernij, welke niet betamen; maar veelmeer dankzegging.
<TR><TD VALIGN=top>5<TD>Want dit weet gij, dat geen hoereerder, of onreine, of gierigaard, die een afgodendienaar is, erfenis heeft in het Koninkrijk van Christus en van God.
<TR><TD VALIGN=top>6<TD>Dat u niemand verleide met ijdele woorden; want om deze dingen komt de toorn Gods over de kinderen der ongehoorzaamheid.
<TR><TD VALIGN=top>7<TD>Zo zijt dan hun medegenoten niet.
<TR><TD VALIGN=top>8<TD>Want gij waart eertijds duisternis, maar nu zijt gij licht in den Heere; wandelt als kinderen des lichts.
<TR><TD VALIGN=top>9<TD>(Want de vrucht des Geestes is in alle goedigheid, en rechtvaardigheid, en waarheid),
<TR><TD VALIGN=top>10<TD>Beproevende wat den Heere welbehagelijk zij.
<TR><TD VALIGN=top>11<TD>En hebt geen gemeenschap met de onvruchtbare werken der duisternis, maar bestraft ze ook veeleer.
<TR><TD VALIGN=top>12<TD>Want hetgeen heimelijk van hen geschiedt, is schandelijk ook te zeggen.
<TR><TD VALIGN=top>13<TD>Maar al deze dingen, van het licht bestraft zijnde, worden openbaar; want al wat openbaar maakt, is licht.
<TR><TD VALIGN=top>14<TD>Daarom zegt Hij: Ontwaakt, gij, die slaapt, en staat op uit de doden; en Christus zal over u lichten.
<TR><TD VALIGN=top>15<TD>Ziet dan, hoe gij voorzichtiglijk wandelt, niet als onwijzen, maar als wijzen.
<TR><TD VALIGN=top>16<TD>Den tijd uitkopende, dewijl de dagen boos zijn.
<TR><TD VALIGN=top>17<TD>Daarom zijt niet onverstandig, maar verstaat, welke de wil des Heeren zij.
<TR><TD VALIGN=top>18<TD>En wordt niet dronken in wijn, waarin overdaad is, maar wordt vervuld met den Geest;
<TR><TD VALIGN=top>19<TD>Sprekende onder elkander met psalmen, en lofzangen, en geestelijke liederen, zingende en psalmende den Heere in uw hart;
<TR><TD VALIGN=top>20<TD>Dankende te allen tijd over alle dingen God en den Vader, in den Naam van onzen Heere Jezus Christus;
<TR><TD VALIGN=top>21<TD>Elkander onderdanig zijnde in de vreze Gods.
<TR><TD VALIGN=top>22<TD>Gij vrouwen, weest aan uw eigen mannen onderdanig, gelijk aan den Heere;
<TR><TD VALIGN=top>23<TD>Want de man is het hoofd der vrouw, gelijk ook Christus het Hoofd der Gemeente is; en Hij is de Behouder des lichaams.
<TR><TD VALIGN=top>24<TD>Daarom, gelijk de Gemeente aan Christus onderdanig is, alzo ook de vrouwen aan haar eigen mannen in alles.
<TR><TD VALIGN=top>25<TD>Gij mannen, hebt uw eigen vrouwen lief, gelijk ook Christus de Gemeente liefgehad heeft, en Zichzelven voor haar heeft overgegeven;
<TR><TD VALIGN=top>26<TD>Opdat Hij haar heiligen zou, <I>haar</I> gereinigd hebbende met het bad des waters door het Woord;
<TR><TD VALIGN=top>27<TD>Opdat Hij haar Zichzelven heerlijk zou voorstellen, een Gemeente, die geen vlek of rimpel heeft, of iets dergelijks, maar dat zij zou heilig zijn en onberispelijk.
<TR><TD VALIGN=top>28<TD>Alzo zijn de mannen schuldig hun eigen vrouwen lief te hebben, gelijk hun eigen lichamen. Die zijn eigen vrouw liefheeft, die heeft zichzelven lief.
<TR><TD VALIGN=top>29<TD>Want niemand heeft ooit zijn eigen vlees gehaat, maar hij voedt het, en onderhoudt het, gelijkerwijs ook de Heere de Gemeente.
<TR><TD VALIGN=top>30<TD>Want wij zijn leden Zijns lichaams, van Zijn vlees en van Zijn benen.
<TR><TD VALIGN=top>31<TD>Daarom zal een mens zijn vader en moeder verlaten, en zal zijn vrouw aanhangen; en zij twee zullen tot een vlees wezen.
<TR><TD VALIGN=top>32<TD>Deze verborgenheid is groot; doch ik zeg <I>dit</I>, <I>ziende</I> op Christus en op de Gemeente.
<TR><TD VALIGN=top>33<TD>Zo dan ook gijlieden, elk in het bijzonder, een iegelijk hebbe zijn eigen vrouw, alzo lief als zichzelven; en de vrouw <I>zie</I>, dat zij den man vreze.
<TR><TH COLSPAN=2>
</TABLE>
<BR>
<HR>
<A HREF="ef4.htm" TARGET="bijbeltekst">[Vorig hoofdstuk]</A><A HREF="ef6.htm" TARGET="bijbeltekst">[Volgend hoofdstuk]</A><BR>
</BODY>
</HTML>
