<HTML>
<HEAD>
<TITLE>
Johannes 12
</TITLE>
</HEAD>
<BODY BGCOLOR="#FFFFFF">
<A HREF=jh1.htm TARGET="bijbeltekst">1</A>
<A HREF=jh2.htm TARGET="bijbeltekst">2</A>
<A HREF=jh3.htm TARGET="bijbeltekst">3</A>
<A HREF=jh4.htm TARGET="bijbeltekst">4</A>
<A HREF=jh5.htm TARGET="bijbeltekst">5</A>
<A HREF=jh6.htm TARGET="bijbeltekst">6</A>
<A HREF=jh7.htm TARGET="bijbeltekst">7</A>
<A HREF=jh8.htm TARGET="bijbeltekst">8</A>
<A HREF=jh9.htm TARGET="bijbeltekst">9</A>
<A HREF=jh10.htm TARGET="bijbeltekst">10</A>
<A HREF=jh11.htm TARGET="bijbeltekst">11</A>
12
<A HREF=jh13.htm TARGET="bijbeltekst">13</A>
<A HREF=jh14.htm TARGET="bijbeltekst">14</A>
<A HREF=jh15.htm TARGET="bijbeltekst">15</A>
<A HREF=jh16.htm TARGET="bijbeltekst">16</A>
<A HREF=jh17.htm TARGET="bijbeltekst">17</A>
<A HREF=jh18.htm TARGET="bijbeltekst">18</A>
<A HREF=jh19.htm TARGET="bijbeltekst">19</A>
<A HREF=jh20.htm TARGET="bijbeltekst">20</A>
<A HREF=jh21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>Johannes 12
<TR><TH COLSPAN=2>
<TR><TD VALIGN=top>1<TD>Jezus dan kwam zes dagen voor het pascha te Bethanie, daar Lazarus was, die gestorven was geweest, welken Hij opgewekt had uit de doden.
<TR><TD VALIGN=top>2<TD>Zij bereidden Hem dan aldaar een avondmaal, en Martha diende; en Lazarus was een van degenen, die met Hem aanzaten.
<TR><TD VALIGN=top>3<TD>Maria dan, genomen hebbende een pond zalf van onvervalsten, zeer kostelijken nardus, heeft de voeten van Jezus gezalfd, en met haar haren Zijn voeten afgedroogd; en het huis werd vervuld van den reuk der zalf.
<TR><TD VALIGN=top>4<TD>Zo zeide dan een van Zijn discipelen, <I>namelijk</I> Judas, Simons <I>zoon</I>, Iskariot, die Hem verraden zou:
<TR><TD VALIGN=top>5<TD>Waarom is deze zalf niet verkocht voor driehonderd penningen, en den armen gegeven?
<TR><TD VALIGN=top>6<TD>En dit zeide hij, niet omdat hij bezorgd was voor de armen, maar omdat hij een dief was, en de beurs had, en droeg hetgeen gegeven werd.
<TR><TD VALIGN=top>7<TD>Jezus dan zeide: Laat af van haar; zij heeft dit bewaard tegen den dag Mijner begrafenis.
<TR><TD VALIGN=top>8<TD>Want de armen hebt gijlieden altijd met u, maar Mij hebt gij niet altijd.
<TR><TD VALIGN=top>9<TD>Een grote schare dan der Joden verstond, dat Hij aldaar was; en zij kwamen, niet alleen om Jezus' wil, maar opdat zij ook Lazarus zouden zien, dien Hij uit de doden opgewekt had.
<TR><TD VALIGN=top>10<TD>En de overpriesters beraadslaagden, dat zij ook Lazarus doden zouden.
<TR><TD VALIGN=top>11<TD>Want velen van de Joden gingen heen om zijnentwil, en geloofden in Jezus.
<TR><TD VALIGN=top>12<TD>Des anderen daags, een grote schare, die tot het feest gekomen was, horende, dat Jezus naar Jeruzalem kwam,
<TR><TD VALIGN=top>13<TD>Namen de takken van palmbomen, en gingen uit Hem tegemoet, en riepen: Hosanna! Gezegend <I>is</I> Hij, Die komt in den Naam des Heeren, <I>Hij</I>, <I>Die</I> <I>is</I> de Koning Israels!
<TR><TD VALIGN=top>14<TD>En Jezus vond een jongen ezel, en zat daarop, gelijk geschreven is:
<TR><TD VALIGN=top>15<TD>Vrees niet, gij dochter Sions, zie, uw Koning komt, zittende op het veulen ener ezelin.
<TR><TD VALIGN=top>16<TD>Doch dit verstonden Zijn discipelen in het eerst niet; maar als Jezus verheerlijkt was, toen werden zij indachtig, dat dit van Hem geschreven was, en <I>dat</I> zij Hem dit gedaan hadden.
<TR><TD VALIGN=top>17<TD>De schare dan, die met Hem was, getuigde dat Hij Lazarus uit het graf geroepen, en hem uit de doden opgewekt had.
<TR><TD VALIGN=top>18<TD>Daarom ging ook de schare Hem tegemoet, overmits zij gehoord had, dat Hij dat teken gedaan had.
<TR><TD VALIGN=top>19<TD>De Farizeen dan zeiden onder elkander: Ziet gij <I>wel</I>, dat gij gans niet vordert? Ziet, de <I>gehele</I> wereld gaat Hem na.
<TR><TD VALIGN=top>20<TD>En er waren sommige Grieken uit degenen, die opgekomen waren, opdat zij op het feest zouden aanbidden;
<TR><TD VALIGN=top>21<TD>Dezen dan gingen tot Filippus, die van Bethsaida in Galilea was, en baden hem, zeggende: Heer, wij wilden Jezus <I>wel</I> zien.
<TR><TD VALIGN=top>22<TD>Filippus kwam en zeide het Andreas; en Andreas en Filippus wederom zeiden het Jezus.
<TR><TD VALIGN=top>23<TD>Maar Jezus antwoordde hun, zeggende: De ure is gekomen, dat de Zoon des mensen zal verheerlijkt worden.
<TR><TD VALIGN=top>24<TD>Voorwaar, voorwaar zeg Ik u: Indien het tarwegraan in de aarde niet valt, en sterft, zo blijft hetzelve alleen; maar indien het sterft, zo brengt het veel vrucht voort.
<TR><TD VALIGN=top>25<TD>Die zijn leven liefheeft, zal hetzelve verliezen; en die zijn leven haat in deze wereld, zal hetzelve bewaren tot het eeuwige leven.
<TR><TD VALIGN=top>26<TD>Zo iemand Mij dient, die volge Mij; en waar Ik ben, aldaar zal ook Mijn dienaar zijn. En zo iemand Mij dient, de Vader zal hem eren.
<TR><TD VALIGN=top>27<TD>Nu is Mijn ziel ontroerd; en wat zal Ik zeggen? Vader, verlos Mij uit deze ure! Maar hierom ben Ik in deze ure gekomen.
<TR><TD VALIGN=top>28<TD>Vader, verheerlijk Uw Naam. Er kwam dan een stem uit den hemel, <I>zeggende</I>: En Ik heb <I>Hem</I> verheerlijkt, en Ik zal <I>Hem</I> wederom verheerlijken.
<TR><TD VALIGN=top>29<TD>De schare dan, die daar stond, en <I>dit</I> hoorde, zeide, dat er een donderslag geschied was. Anderen zeiden: Een engel heeft tot Hem gesproken.
<TR><TD VALIGN=top>30<TD>Jezus antwoordde en zeide: Niet om Mijnentwil is deze stem geschied, maar om uwentwil.
<TR><TD VALIGN=top>31<TD>Nu is het oordeel dezer wereld; nu zal de overste dezer wereld buiten geworpen worden.
<TR><TD VALIGN=top>32<TD>En Ik, zo wanneer Ik van de aarde zal verhoogd zijn, zal hen allen tot Mij trekken.
<TR><TD VALIGN=top>33<TD>(En dit zeide Hij, betekenende, hoedanigen dood Hij sterven zou.)
<TR><TD VALIGN=top>34<TD>De schare antwoordde Hem: Wij hebben uit de wet gehoord, dat de Christus blijft in der eeuwigheid; en hoe zegt Gij, dat de Zoon des mensen moet verhoogd worden? Wie is deze Zoon des mensen?
<TR><TD VALIGN=top>35<TD>Jezus dan zeide tot hen: Nog een kleinen tijd is het Licht bij ulieden; wandelt, terwijl gij het Licht hebt, opdat de duisternis u niet bevange. En die in de duisternis wandelt, weet niet, waar hij heengaat.
<TR><TD VALIGN=top>36<TD>Terwijl gij het Licht hebt, gelooft in het Licht, opdat gij kinderen des Lichts moogt zijn. Deze dingen sprak Jezus; en weggaande verborg Hij Zich van hen.
<TR><TD VALIGN=top>37<TD>En hoewel Hij zovele tekenen voor hen gedaan had, <I>nochtans</I> geloofden zij in Hem niet;
<TR><TD VALIGN=top>38<TD>Opdat het woord van Jesaja, den profeet, vervuld werd, dat hij gesproken heeft: Heere, wie heeft onze prediking geloofd, en wien is de arm des Heeren geopenbaard?
<TR><TD VALIGN=top>39<TD>Daarom konden zij niet geloven, dewijl Jesaja wederom gezegd heeft:
<TR><TD VALIGN=top>40<TD>Hij heeft hun ogen verblind, en hun hart verhard; opdat zij met de ogen niet zien, en met het hart <I>niet</I> verstaan, en zij bekeerd worden, en Ik hen geneze.
<TR><TD VALIGN=top>41<TD>Dit zeide Jesaja, toen hij Zijn heerlijkheid zag, en van Hem sprak.
<TR><TD VALIGN=top>42<TD>Nochtans geloofden ook zelfs velen uit de oversten in Hem; maar om der Farizeen wil beleden zij het niet; opdat zij uit de synagoge niet zouden geworpen worden.
<TR><TD VALIGN=top>43<TD>Want zij hadden de eer der mensen lief, meer dan de eer van God.
<TR><TD VALIGN=top>44<TD>En Jezus riep, en zeide: Die in Mij gelooft, gelooft in Mij niet, maar in Dengene, Die Mij gezonden heeft.
<TR><TD VALIGN=top>45<TD>En die Mij ziet, die ziet Dengene, Die Mij gezonden heeft.
<TR><TD VALIGN=top>46<TD>Ik ben een Licht, in de wereld gekomen, opdat een iegelijk, die in Mij gelooft, in de duisternis niet blijve.
<TR><TD VALIGN=top>47<TD>En indien iemand Mijn woorden gehoord, en niet geloofd zal hebben, Ik oordeel hem niet; want Ik ben niet gekomen, opdat Ik de wereld oordele, maar opdat Ik de wereld zalig make.
<TR><TD VALIGN=top>48<TD>Die Mij verwerpt, en Mijn woorden niet ontvangt, heeft, die hem oordeelt; het woord, dat Ik gesproken heb, dat zal hem oordelen ten laatsten dage.
<TR><TD VALIGN=top>49<TD>Want Ik heb uit Mijzelven niet gesproken; maar de Vader, Die Mij gezonden heeft, Die heeft Mij een gebod gegeven, wat Ik zeggen zal, en wat Ik spreken zal.
<TR><TD VALIGN=top>50<TD>En Ik weet, dat Zijn gebod het eeuwige leven is. Hetgeen Ik dan spreek, dat spreek Ik alzo, gelijk Mij de Vader gezegd heeft.
<TR><TH COLSPAN=2>
</TABLE>
<BR>
<HR>
<A HREF="jh11.htm" TARGET="bijbeltekst">[Vorig hoofdstuk]</A><A HREF="jh13.htm" TARGET="bijbeltekst">[Volgend hoofdstuk]</A><BR>
</BODY>
</HTML>
