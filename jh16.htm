<HTML>
<HEAD>
<TITLE>
Johannes 16
</TITLE>
</HEAD>
<BODY BGCOLOR="#FFFFFF">
<A HREF=jh1.htm TARGET="bijbeltekst">1</A>
<A HREF=jh2.htm TARGET="bijbeltekst">2</A>
<A HREF=jh3.htm TARGET="bijbeltekst">3</A>
<A HREF=jh4.htm TARGET="bijbeltekst">4</A>
<A HREF=jh5.htm TARGET="bijbeltekst">5</A>
<A HREF=jh6.htm TARGET="bijbeltekst">6</A>
<A HREF=jh7.htm TARGET="bijbeltekst">7</A>
<A HREF=jh8.htm TARGET="bijbeltekst">8</A>
<A HREF=jh9.htm TARGET="bijbeltekst">9</A>
<A HREF=jh10.htm TARGET="bijbeltekst">10</A>
<A HREF=jh11.htm TARGET="bijbeltekst">11</A>
<A HREF=jh12.htm TARGET="bijbeltekst">12</A>
<A HREF=jh13.htm TARGET="bijbeltekst">13</A>
<A HREF=jh14.htm TARGET="bijbeltekst">14</A>
<A HREF=jh15.htm TARGET="bijbeltekst">15</A>
16
<A HREF=jh17.htm TARGET="bijbeltekst">17</A>
<A HREF=jh18.htm TARGET="bijbeltekst">18</A>
<A HREF=jh19.htm TARGET="bijbeltekst">19</A>
<A HREF=jh20.htm TARGET="bijbeltekst">20</A>
<A HREF=jh21.htm TARGET="bijbeltekst">21</A>
<BR><HR><BR>
<TABLE>
<TR><TH COLSPAN=2>Johannes 16
<TR><TH COLSPAN=2>
<TR><TD VALIGN=top>1<TD>Deze dingen heb Ik tot u gesproken, opdat gij niet geergerd wordt.
<TR><TD VALIGN=top>2<TD>Zij zullen u uit de synagogen werpen; ja, de ure komt, dat een iegelijk, die u zal doden, zal menen Gode een dienst te doen.
<TR><TD VALIGN=top>3<TD>En deze dingen zullen zij u doen, omdat zij den Vader niet gekend hebben, noch Mij.
<TR><TD VALIGN=top>4<TD>Maar deze dingen heb Ik tot u gesproken, opdat, wanneer de ure zal gekomen zijn, gij dezelve moogt gedenken, dat Ik ze u gezegd heb; doch deze dingen heb Ik u van het begin niet gezegd, omdat Ik bij ulieden was.
<TR><TD VALIGN=top>5<TD>En nu ga Ik heen tot Dengene, die Mij gezonden heeft, en niemand van u vraagt Mij: Waar gaat Gij henen?
<TR><TD VALIGN=top>6<TD>Maar omdat Ik deze dingen tot u gesproken heb, zo heeft de droefheid uw hart vervuld.
<TR><TD VALIGN=top>7<TD>Doch Ik zeg u de waarheid: Het is u nut, dat Ik wegga; want indien Ik niet wegga, zo zal de Trooster tot u niet komen; maar indien Ik heenga, zo zal Ik Hem tot u zenden.
<TR><TD VALIGN=top>8<TD>En Die gekomen zijnde, zal de wereld overtuigen van zonde, en van gerechtigheid, en van oordeel:
<TR><TD VALIGN=top>9<TD>Van zonde, omdat zij in Mij niet geloven;
<TR><TD VALIGN=top>10<TD>En van gerechtigheid, omdat Ik tot Mijn Vader heenga, en gij zult Mij niet meer zien;
<TR><TD VALIGN=top>11<TD>En van oordeel, omdat de overste dezer wereld geoordeeld is.
<TR><TD VALIGN=top>12<TD>Nog vele dingen heb Ik u te zeggen, doch gij kunt die nu niet dragen.
<TR><TD VALIGN=top>13<TD>Maar wanneer Die zal gekomen zijn, <I>namelijk</I> de Geest der waarheid, Hij zal u in al de waarheid leiden; want Hij zal van Zichzelven niet spreken, maar zo wat Hij zal gehoord hebben, zal Hij spreken, en de toekomende dingen zal Hij u verkondigen.
<TR><TD VALIGN=top>14<TD>Die zal Mij verheerlijken; want Hij zal het uit het Mijne nemen, en zal het u verkondigen.
<TR><TD VALIGN=top>15<TD>Al wat de Vader heeft, is Mijn; daarom heb Ik gezegd, dat Hij het uit het Mijne zal nemen, en u verkondigen.
<TR><TD VALIGN=top>16<TD>Een kleinen <I>tijd</I>, en gij zult Mij niet zien; en wederom een kleinen <I>tijd</I>, en gij zult Mij zien, want Ik ga heen tot den Vader.
<TR><TD VALIGN=top>17<TD><I>Sommigen</I> dan uit Zijn discipelen zeiden tot elkander: Wat is dit, dat Hij tot ons zegt: Een kleinen <I>tijd</I>, en gij zult Mij niet zien; en wederom een kleinen <I>tijd</I>, en gij zult Mij zien; en: Want Ik ga heen tot den Vader?
<TR><TD VALIGN=top>18<TD>Zij zeiden dan: Wat is dit, dat Hij zegt: Een kleinen <I>tijd</I>? Wij weten niet, wat Hij zegt.
<TR><TD VALIGN=top>19<TD>Jezus dan bekende, dat zij Hem wilden vragen, en zeide tot hen: Vraagt gij daarvan onder elkander, dat Ik gezegd heb: Een kleinen <I>tijd</I>, en gij zult Mij niet zien, en wederom een kleinen <I>tijd</I>, en gij zult Mij zien?
<TR><TD VALIGN=top>20<TD>Voorwaar, voorwaar, Ik zeg u, dat gij zult schreien, en klagelijk wenen, maar de wereld zal zich verblijden; en gij zult bedroefd zijn, maar uw droefheid zal tot blijdschap worden.
<TR><TD VALIGN=top>21<TD>Een vrouw, wanneer zij baart, heeft droefheid, dewijl haar ure gekomen is; maar wanneer zij het kindeken gebaard heeft, zo gedenkt zij de benauwdheid niet meer, om de blijdschap, dat een mens ter wereld geboren is.
<TR><TD VALIGN=top>22<TD>En gij dan hebt nu wel droefheid; maar Ik zal u wederom zien, en uw hart zal zich verblijden, en niemand zal uw blijdschap van u wegnemen.
<TR><TD VALIGN=top>23<TD>En in dien dag zult gij Mij niets vragen. Voorwaar, voorwaar Ik zeg u: Al wat gij den Vader zult bidden in Mijn Naam, <I>dat</I> zal Hij u geven.
<TR><TD VALIGN=top>24<TD>Tot nog toe hebt gij niet gebeden in Mijn Naam; bidt, en gij zult ontvangen, opdat uw blijdschap vervuld zij.
<TR><TD VALIGN=top>25<TD>Deze dingen heb Ik door gelijkenissen tot u gesproken; maar de ure komt, dat Ik niet meer door gelijkenissen tot u spreken zal, maar u vrijuit van den Vader zal verkondigen.
<TR><TD VALIGN=top>26<TD>In dien dag zult gij in Mijn Naam bidden; en Ik zeg u niet, dat Ik den Vader voor u bidden zal;
<TR><TD VALIGN=top>27<TD>Want de Vader Zelf heeft u lief, dewijl gij Mij liefgehad hebt, en hebt geloofd, dat Ik van God ben uitgegaan.
<TR><TD VALIGN=top>28<TD>Ik ben van den Vader uitgegaan, en ben in de wereld gekomen; wederom verlaat Ik de wereld, en ga heen tot den Vader.
<TR><TD VALIGN=top>29<TD>Zijn discipelen zeiden tot Hem: Zie, nu spreekt Gij vrijuit, en zegt geen gelijkenis.
<TR><TD VALIGN=top>30<TD>Nu weten wij, dat Gij alle dingen weet, en Gij hebt niet van node, dat U iemand vrage. Hierom geloven wij, dat Gij van God uitgegaan zijt.
<TR><TD VALIGN=top>31<TD>Jezus antwoordde hun: Gelooft gij nu?
<TR><TD VALIGN=top>32<TD>Ziet, de ure komt, en is nu gekomen, dat gij zult verstrooid worden, een iegelijk naar het zijne, en gij Mij alleen zult laten; en <I>nochtans</I> ben Ik niet alleen; want de Vader is met Mij.
<TR><TD VALIGN=top>33<TD>Deze dingen heb Ik tot u gesproken, opdat gij in Mij vrede hebt. In de wereld zult gij verdrukking hebben, maar hebt goeden moed, Ik heb de wereld overwonnen.
<TR><TH COLSPAN=2>
</TABLE>
<BR>
<HR>
<A HREF="jh15.htm" TARGET="bijbeltekst">[Vorig hoofdstuk]</A><A HREF="jh17.htm" TARGET="bijbeltekst">[Volgend hoofdstuk]</A><BR>
</BODY>
</HTML>
