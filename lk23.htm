<HTML>
<HEAD>
<TITLE>
Lukas 23
</TITLE>
</HEAD>
<BODY BGCOLOR="#FFFFFF">
<A HREF=lk1.htm TARGET="bijbeltekst">1</A>
<A HREF=lk2.htm TARGET="bijbeltekst">2</A>
<A HREF=lk3.htm TARGET="bijbeltekst">3</A>
<A HREF=lk4.htm TARGET="bijbeltekst">4</A>
<A HREF=lk5.htm TARGET="bijbeltekst">5</A>
<A HREF=lk6.htm TARGET="bijbeltekst">6</A>
<A HREF=lk7.htm TARGET="bijbeltekst">7</A>
<A HREF=lk8.htm TARGET="bijbeltekst">8</A>
<A HREF=lk9.htm TARGET="bijbeltekst">9</A>
<A HREF=lk10.htm TARGET="bijbeltekst">10</A>
<A HREF=lk11.htm TARGET="bijbeltekst">11</A>
<A HREF=lk12.htm TARGET="bijbeltekst">12</A>
<A HREF=lk13.htm TARGET="bijbeltekst">13</A>
<A HREF=lk14.htm TARGET="bijbeltekst">14</A>
<A HREF=lk15.htm TARGET="bijbeltekst">15</A>
<A HREF=lk16.htm TARGET="bijbeltekst">16</A>
<A HREF=lk17.htm TARGET="bijbeltekst">17</A>
<A HREF=lk18.htm TARGET="bijbeltekst">18</A>
<A HREF=lk19.htm TARGET="bijbeltekst">19</A>
<A HREF=lk20.htm TARGET="bijbeltekst">20</A>
<A HREF=lk21.htm TARGET="bijbeltekst">21</A>
<A HREF=lk22.htm TARGET="bijbeltekst">22</A>
23
<A HREF=lk24.htm TARGET="bijbeltekst">24</A>
<BR><HR><BR>
<TABLE>
<TR><TH COLSPAN=2>Lukas 23
<TR><TH COLSPAN=2>
<TR><TD VALIGN=top>1<TD>En de gehele menigte van hen stond op, en leidde Hem tot Pilatus.
<TR><TD VALIGN=top>2<TD>En zij begonnen Hem te beschuldigen, zeggende: Wij hebben bevonden, dat Deze het volk verkeert, en verbiedt den keizer schattingen te geven, zeggende, dat Hij Zelf Christus, de Koning is.
<TR><TD VALIGN=top>3<TD>En Pilatus vraagde Hem, zeggende: Zijt Gij de Koning der Joden? En Hij antwoordde hem en zeide: Gij zegt het.
<TR><TD VALIGN=top>4<TD>En Pilatus zeide tot de overpriesters en de scharen: Ik vind geen schuld in dezen Mens.
<TR><TD VALIGN=top>5<TD>En zij hielden te sterker aan, zeggende: Hij beroert het volk, lerende door geheel Judea, begonnen hebbende van Galilea tot hier toe.
<TR><TD VALIGN=top>6<TD>Als nu Pilatus van Galilea hoorde, vraagde hij, of die Mens een Galileer was?
<TR><TD VALIGN=top>7<TD>En verstaande, dat Hij uit het gebied van Herodes was, zond hij Hem heen tot Herodes, die ook zelf in die dagen binnen Jeruzalem was.
<TR><TD VALIGN=top>8<TD>En als Herodes Jezus zag, werd hij zeer verblijd; want hij was van over lang begerig geweest Hem te zien, omdat hij veel van Hem hoorde; en hoopte enig teken te zien, dat van Hem gedaan zou worden.
<TR><TD VALIGN=top>9<TD>En hij vraagde Hem met vele woorden; doch Hij antwoordde hem niets.
<TR><TD VALIGN=top>10<TD>En de overpriesters en de Schriftgeleerden stonden, en beschuldigden Hem heftiglijk.
<TR><TD VALIGN=top>11<TD>En Herodes met zijn krijgslieden Hem veracht en bespot hebbende, deed Hem een blinkend kleed aan, en zond Hem weder tot Pilatus.
<TR><TD VALIGN=top>12<TD>En op denzelfde dag werden Pilatus en Herodes vrienden met elkander; want zij waren te voren in vijandschap tegen den anderen.
<TR><TD VALIGN=top>13<TD>En als Pilatus de overpriesters, en de oversten, en het volk bijeengeroepen had, zeide hij tot hen:
<TR><TD VALIGN=top>14<TD>Gij hebt dezen Mens tot mij gebracht, als een, die het volk afkerig maakt; en ziet, ik heb <I>Hem</I> in uw tegenwoordigheid ondervraagd, en heb in dezen Mens geen schuld gevonden, van hetgeen daar gij Hem mede beschuldigt;
<TR><TD VALIGN=top>15<TD>Ja, ook Herodes niet; want ik heb ulieden tot hem gezonden, en ziet, er is van Hem niets gedaan, dat des doods waardig is.
<TR><TD VALIGN=top>16<TD>Zo zal ik Hem dan kastijden en loslaten.
<TR><TD VALIGN=top>17<TD>En hij moest hun op het feest een loslaten.
<TR><TD VALIGN=top>18<TD>Doch al de menigte riep gelijkelijk, zeggende: Weg met Dezen, en laat ons Bar-abbas los.
<TR><TD VALIGN=top>19<TD>Dewelke was om zeker oproer, dat in de stad geschied was, en <I>om</I> een doodslag, in de gevangenis geworpen.
<TR><TD VALIGN=top>20<TD>Pilatus dan riep <I>hun</I> wederom toe, willende Jezus loslaten.
<TR><TD VALIGN=top>21<TD>Maar zij riepen daartegen, zeggende: Kruis <I>Hem</I>, kruis Hem!
<TR><TD VALIGN=top>22<TD>En hij zeide ten derden male tot hen: Wat heeft Deze dan kwaads gedaan? Ik heb geen schuld des doods in Hem gevonden. Zo zal ik Hem dan kastijden en loslaten.
<TR><TD VALIGN=top>23<TD>Maar zij hielden aan met groot geroep, eisende, dat Hij zou gekruist worden; en hun en der overpriesteren geroep werd geweldiger.
<TR><TD VALIGN=top>24<TD>En Pilatus oordeelde, dat hun eis geschieden zou.
<TR><TD VALIGN=top>25<TD>En hij liet hun los dengene, die om oproer en doodslag in de gevangenis geworpen was, welken zij geeist hadden; maar Jezus gaf hij over tot hun wil.
<TR><TD VALIGN=top>26<TD>En als zij Hem wegleidden, namen zij een Simon van Cyrene, komende van den akker, en legden hem het kruis op, dat hij het achter Jezus droeg.
<TR><TD VALIGN=top>27<TD>En een grote menigte van volk en van vrouwen volgde Hem, welke ook weenden en Hem beklaagden.
<TR><TD VALIGN=top>28<TD>En Jezus, Zich tot haar kerende zeide: Gij dochters van Jeruzalem! weent niet over Mij, maar weent over uzelven, en over uw kinderen.
<TR><TD VALIGN=top>29<TD>Want ziet, er komen dagen, in welke men zeggen zal: Zalig <I>zijn</I> de onvruchtbaren, en de buiken, die niet gebaard hebben, en de borsten, die niet gezoogd hebben.
<TR><TD VALIGN=top>30<TD>Alsdan zullen zij beginnen te zeggen tot de bergen: Valt op ons; en tot de heuvelen: Bedekt ons.
<TR><TD VALIGN=top>31<TD>Want indien zij dit doen aan het groene hout, wat zal aan het dorre geschieden?
<TR><TD VALIGN=top>32<TD>En er werden ook twee anderen, zijnde kwaaddoeners, geleid, om met Hem gedood te worden.
<TR><TD VALIGN=top>33<TD>En toen zij kwamen op de plaats genaamd Hoofdschedel <I>plaats</I>, kruisigden zij Hem aldaar, en de kwaaddoeners, den een ter rechter <I>zijde</I> en den ander ter linker <I>zijde</I>.
<TR><TD VALIGN=top>34<TD>En Jezus zeide: Vader, vergeef het hun; want zij weten niet, wat zij doen. En verdelende Zijn klederen, wierpen zij het lot.
<TR><TD VALIGN=top>35<TD>En het volk stond en zag het aan. En ook de oversten met hen beschimpten <I>Hem</I>, zeggende: Anderen heeft Hij verlost, dat Hij nu Zichzelven verlosse, zo Hij is de Christus, de Uitverkorene Gods.
<TR><TD VALIGN=top>36<TD>En ook de krijgsknechten, tot <I>Hem</I> komende, bespotten Hem, en brachten Hem edik;
<TR><TD VALIGN=top>37<TD>En zeiden: Indien gij de Koning der Joden zijt, zo verlos Uzelven.
<TR><TD VALIGN=top>38<TD>En er was ook een opschrift boven Hem geschreven, met Griekse, en Romeinse en Hebreeuwse letters: DEZE Is De KONING DER JODEN.
<TR><TD VALIGN=top>39<TD>En een der kwaaddoeners, die gehangen waren, lasterde Hem, zeggende: Indien Gij de Christus zijt, verlos Uzelven en ons.
<TR><TD VALIGN=top>40<TD>Maar de andere, antwoordende, bestrafte hem, zeggende: Vreest gij ook God niet, daar gij in hetzelfde oordeel zijt?
<TR><TD VALIGN=top>41<TD>En wij toch rechtvaardiglijk; want wij ontvangen <I>straf</I>, waardig hetgeen wij gedaan hebben; maar Deze heeft niets onbehoorlijks gedaan.
<TR><TD VALIGN=top>42<TD>En hij zeide tot Jezus: Heere, gedenk mijner, als Gij in Uw Koninkrijk zult gekomen zijn.
<TR><TD VALIGN=top>43<TD>En Jezus zeide tot hem: Voorwaar, zeg Ik u: Heden zult gij met Mij in het Paradijs zijn.
<TR><TD VALIGN=top>44<TD>En het was omtrent de zesde ure, en er werd duisternis over de gehele aarde, tot de negende ure toe.
<TR><TD VALIGN=top>45<TD>En de zon werd verduisterd, en het voorhangsel des tempels scheurde midden <I>door</I>.
<TR><TD VALIGN=top>46<TD>En Jezus, roepende met grote stemme, zeide: Vader, in Uw handen beveel Ik Mijn geest. En als Hij dat gezegd had, gaf Hij den geest.
<TR><TD VALIGN=top>47<TD>Als nu de hoofdman over honderd zag, wat er geschied was, verheerlijkte hij God, en zeide: Waarlijk, deze Mens was rechtvaardig.
<TR><TD VALIGN=top>48<TD>En al de scharen, die samengekomen waren om dit te aanschouwen, ziende de dingen, die geschied waren, keerden wederom, slaande op hun borsten.
<TR><TD VALIGN=top>49<TD>En al Zijn bekenden stonden van verre, ook de vrouwen, die Hem te zamen gevolgd waren van Galilea, en zagen dit aan.
<TR><TD VALIGN=top>50<TD>En zie, een man, met name Jozef, zijnde een raadsheer, een goed en rechtvaardig man,
<TR><TD VALIGN=top>51<TD>(Deze had niet mede bewilligd in hun raad en handel) van Arimathea, een stad der Joden, en die ook zelf het Koninkrijk Gods verwachtte;
<TR><TD VALIGN=top>52<TD>Deze ging tot Pilatus, en begeerde het lichaam van Jezus.
<TR><TD VALIGN=top>53<TD>En als hij hetzelve afgenomen had, wond hij dat in een fijn lijnwaad, en legde het in een graf, in een rots gehouwen, waarin nog nooit iemand gelegd was.
<TR><TD VALIGN=top>54<TD>En het was de dag der voorbereiding, en de sabbat kwam aan.
<TR><TD VALIGN=top>55<TD>En ook de vrouwen, die met Hem gekomen waren uit Galilea, volgden na en aanschouwden het graf, en hoe Zijn lichaam gelegd werd.
<TR><TD VALIGN=top>56<TD>En wedergekeerd zijnde, bereidden zij specerijen en zalven; en op den sabbat rustten zij naar het gebod.
<TR><TH COLSPAN=2>
</TABLE>
<BR>
<HR>
<A HREF="lk22.htm" TARGET="bijbeltekst">[Vorig hoofdstuk]</A><A HREF="lk24.htm" TARGET="bijbeltekst">[Volgend hoofdstuk]</A><BR>
</BODY>
</HTML>
